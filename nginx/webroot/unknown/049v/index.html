<!DOCTYPE html><html><head><meta charset="utf-8"/><title>tcn_049v</title></head><body><folio layout="margin"><div id="p049v_1"><div data-layout="center"><h2><al>Oyseaulx</al></h2>
Les <al>calendres</al> &amp; touts <al>oiseaulx</al> prins au nid &amp; qui n'ont<br/>poinct eu de liberté sont meilleurs, car ceulx qui sont pris<br/>au filé ne chantent jamays si bien. Touteffois les sauvaiges<br/>donnent <del><ill></del> bien plaisir de leur ramage, mays il fault<br/>qu'ilz soient pris devant la S<exp>ainc</exp>t Michel, aultrem<exp>ent</exp> ilz ne vivent<br/>gueres. Il leur vient à touts sur la fourche de la queue<br/>une petite aposteme par foys, qu'aulcuns appellent gaillardise,<br/>qui les rend mallades &amp; quelques foys les faict mourir,<br/>principallem<exp>ent</exp> les <al>calendres</al>. <corr>O</corr>n le cognoist quand ilz<br/>sont tristes &amp; ne chantent point. Il le fault percer <del>av</del> non<br/>pas avecq une espingle, mays tout doulcem<exp>ent</exp> en tournant avecq<br/>le bout d'une <m>plume</m> bien poinctue. La <al>calendre</al> ne veult poinct estre<br/>sans sable <del>gris</del>de riviere, &amp; le gris est le meilleur, un peu grossier.<br/>Elle s'y frotte &amp; s'en purge.</div></div><div id="p049v_2"><div data-layout="center"><h2>Graine de <m>plomb</m></h2>
Ayes une <tl>carte</tl> <del>percee</del> de laquelle on joue, percée d'une <tl>espingle</tl><br/>ou <tl>esguille</tl>, repliée par les quattre costés. Tiens la par<br/>le bout d'un petit <tl>baston fendu</tl>, et tenant le dict <tl>baston</tl><br/>par <del>un bout</del><add>l'aultre</add> extremité, dispose ta carte à trois ou 4 <ms><bp>doigts</bp></ms><br/>de l'<m>eau</m> que tu auras mise dans un <tl>plat</tl> ou semblable <tl>vaisseau</tl>.<br/>Puys fais verser ton <m>plomb</m>, qui ne soict pas trop chault,<br/>dans la <tl>carte</tl>, &amp; frappe continuellem<exp>ent</exp> sur le <tl>baston</tl> qui la tient.<br/>Et ainsy ton <m>plomb</m> se grenera rondem<exp>ent</exp>. Et passes le par<br/>un gros <tl>tamis</tl> pour separer la plus grosse graine de la<br/>plus menue. La grossette portera 25 ou 30 <ms>pas</ms>.</div></div><div id="p049v_3"><div data-layout="center"><h2><al>Oyseaulx</al></h2>
Ceulx qui <del>peuvent</del> sont pris à la S<exp>ainc</exp>t Michel sont bons<br/>pour garder, mays ceulx qui sont pris en mars se meurent,<br/>pource qu'ilz commancent d'entrer en amour. Les <al>benarris</al><br/>se nourrissent d'<m>avoyne</m> tout l'esté affin qu'ilz se nourrissent<br/>sans s'engresser, pour estre plus propres à chasser &amp; faire<br/>prendre les aultres. Puys, quand on les veult engraisser<br/>pour vendre, on leur donne du <m>mil</m>. Ils chantent la nuict.<br/>Il les fault <del>c</del> prendre aprés la my juillet jusques à la S<exp>ainc</exp>t Michel,<br/>car aprés ce temps là qu'ilz ont faict leurs petits en ce pays, ilz<br/><corr>s'en</corr> vont co<exp>mm</exp>e font les <al>tourterelles</al>. Les <al>tarins</al> aussy se doibvent<br/>prendre despuys la Toussaints jusques à Noël, car aprés ilz s'ent vont<br/>aulx montaignes cover.</div><div data-layout="left-bottom">Les <al>benarrins</al> sont<br/>ventriloques, de sorte<br/>que chantant sans ouvrir<br/>le bec on diroit qu'il<br/>s[a]ont</div></div>[a]note unfinished by author(initial comment by Marc Smith)</folio></body></html>
