<!DOCTYPE html><html><head><meta charset="utf-8"/><title>tcn_p050r</title></head><body><folio layout="margin"><div id="p050r_1"><div data-layout="center"><h2>Garder fruict tout lan</h2>
R<exp>ecipe</exp> une ampoule de <m>verre</m> capable à l'ouverture de recepvoir<br/>des cerises et prunes ou selon le fruit que vous voulés.<br/>Mectés dedans de l'<m>eau</m> chaulde l'espace de deux heures.<br/>Et quand l'<m>eau</m> sera refroidie, jectés la & la tournés<br/>la gueule en bas sur une table <del>&</del> bien unie, & dans une<br/>chambre où il n'y aye aulcune goutte d'air & de vent. Puys<br/><del>en</del> praeparés un tapon de <m>cire</m> noeufve entourné de <m>toile</m><br/><m>encirée</m>, et l'adjoustés à l'ampoulle bien justem<exp>ent</exp> affin qu'il<br/>soict tout prest à boucher quand vous y aurés mis le fruit.<br/>Et quand vous aurés cueilly delicatem<exp>ent</exp> avecq la main le<br/>fruict sans qu'il soit corrompu & en jour chault & sec, retirés<br/>vous dans la chambre bien close, où il n'y entre point de vent<br/>ne d'air, & le mectés doulcem<exp>ent</exp> & avecq dexterité dans la<br/>bouteille. Puys tapés bien la bouteille avecq le <tl>tapon</tl><br/>& lutés, & faictes lut s'il vous semble de <m>chaulx vive</m> &<br/><m>huile</m>, & en sorte que l'<m>eau</m> n'y entre point. Puys mectés<br/>vos bouteilles dans une pone pleine d'<m>eau</m> l'esté <del>Et lhiver<br/>pourceque la cave s</del> dans une cave, et l'hiver mectés vos<br/>bouteilles dans un panier garny de quelque poix & le descendés<br/>au fonds d'un puys profond. Car l'hiver l'<m>eau</m> de la pone<br/>seroit trop froide si la cave n'est bien chaulde, car il<br/> fault que l'<m>eau</m> soit co<exp>mm</exp>e l'<m>eau de riviere</m>.</div></div><div id="p050r_2"><div data-layout="center"><h2>Mouler</h2>
Si promptement tu veulx mouler quelque chose de demy relief<br/>qui te vient en main, plies du <m>papier</m> en cinq ou six doubles<br/>& le poses sur la <tl>medaille</tl>, & fais que le <tl><m>papier</m></tl> se replie par<br/>derriere la <tl>medaille</tl> affin qu'il soict bien asseuré. Aprés ayes un<br/><tl>baston</tl> large par un bout & poinctu par l'aultre, bien adoulcy,<br/>et frotte fort sur le <tl><m>papier</m></tl>, & avecq la poincte du <tl>baston</tl> resuicts<br/>les traicts, & y procede jusques à ce que tu cognoisses que ton<br/>empraincte soict bien faicte. Puys à ta commodité frotte<br/>legerement d'<m>huile</m> avecq un <tl>pinceau</tl> <del>lemp</del> l'empraincte de <tl><m>papier</m></tl><br/>et gectes y <m>suif</m> ou <m>cire</m> ou <m>soufre</m>, & le <tl><m>papier</m></tl>, sans se<br/>brusler, te rendre ton pourtraict nect, que tu pourras aprés<br/>mouler en <m>plastre</m> ou <m>tripoly</m>, et puys en <m>plomb</m> & aultre <m>metal</m>.</div> <div data-layout="left-bottom">Le <tl><m>carton</m></tl> poly<br/>guere espés & un<br/>peu humecté est<br/>propre. Puys, si tu<br/>veulx, fortifie le<br/>de <tl><m>papier collé</m></tl><br/>par derriere.</div></div></folio></body></html>
