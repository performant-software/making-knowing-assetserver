<!DOCTYPE html><html><head><meta charset="utf-8"/><title>tcn_p057v</title></head><body><folio layout="margin"><div id="p057v_1"><div data-layout="center"><h2><pro>Gainier</pro></h2>
Les <pro>Gainiers</pro> se servent de petites <m>peaulx <al>d'aigneaulx</al></m> et<br/><al>chevreaulx</al> fort deliées quasi comme <m>parchemin</m> et les tiennent en lieux<br/>humides tousjours remoulhées. Quand ilz veulent imprimer quelque<br/>histoire, ils les couchent dans les creus de leur figure, puys mectent<br/>par dessus de la <m>terre</m> grasse fine de laquelle on desgresse les <m>draps</m><br/>,laiant bien prescé & battue & rendue moyenement humide et molle.<br/>Puis posent sur la <m>terre</m> une petite tablette unye et mectent le tout<br/>en une presse et <corr>l'y</corr> laissent seicher. Apprés la <m>terre</m>, seulement le<br/><m>cuyr</m> demeure nectement emprainct de la grosseur d'un <m>poix</m>.<br/>Et lors tu donnes au <m>cuyr</m> deux ou trois couches l'une apprés<br/>l'au<exp>ltr</exp>e de <m>noir de couperose</m> et <m>escaille de fer</m>. Egalle comme les<br/><pro>taneurs</pro> font. Et ceste taincture, estant astringente, faict reserrer le<br/><m>cuir</m> & le fortifie et le faict mieux empraindre. Estant sec, on colle<br/>par le revers de la <m>toille</m> aveq de la <m>colle</m> forte. En ceste sorte on<br/>peult promptement imiter de grandes statues & de fort subtille<br/>medailhe et les paindre & estoffer, & sont legieres  et portatives<br/>& de longue durée. Ce qui s'emprainct sur ung relief se faict aultrem<exp>ent</exp><br/>et se resuict aveq ung fer chault.</div></div><div id="p057v_2"><div data-layout="center"><h2><pro>Painctre</pro></h2>
<tl><m>Creons</m></tl> bons ne se font aveq <m>colle</m> <del>bonne</del> mays aveq <m>laict de<br/>femme</m>.</div><div data-layout="center">Les images faictz de <m>carton</m> se doibvent, estant secs, tremper dans la<br/><m>rousine fondue fort delayée et claire</m>. Cela la fortifie, aultrement ilz<br/>deviennent mols en <env>temps humide</env>.</div><div data-layout="center">Les masques de <pl>Venise</pl> se font aveq le creulx & le visaige masle de<br/><m>cuyvre</m>.</div><div data-layout="center">Les <pl>Flamens</pl> n'emploient poinct aultre blanc aux carna<exp>ti</exp>ons à <m>huille</m><br/>que le <m>blanc de plomb</m>, pource q<exp>ue</exp> la <m>ceruse</m> jaulnist.</div><div data-layout="center">L'<m>huille de <pa>noix</pa></m> de 4 ou 5 <tmp>ans</tmp> qui est cler est la meilheure couleur,<br/>garde de poulsiere. Celuy qui est recentem<exp>ent</exp> tiré aveq la presse<br/>en forme d'<m>huille d'<pa>amendes</pa></m> est blanc, mesmem<exp>ent</exp> si la <m>peau des <pa>noix</pa></m><br/>est tirée.</div><cont></div></folio></body></html>
