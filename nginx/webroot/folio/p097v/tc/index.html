<!DOCTYPE html><html><head><meta charset="utf-8"/><title>tc_p097v</title></head><body><folio layout="margin"><div id="p097v_1"><div data-layout="center"><h2><m>Vernis de mastic</m> sec en <ms><tmp>demye<lb>heure</tmp></ms></h2>
Aulcuns prenent 2 <ms></ms><br/>de <m>huile de tourmentine</m> & de l<m>eau de vye</m> un peu a discretion pourceq<exp>ue</exp><br/>chaufant elle sesvapore & faict neantmoins le <m>vernis</m> plus desiccatif<br/>Mays je lay faict ainsy Je prens de l<m>huile de tourmentine</m> a<br/>discretion & y mects bien peu de <m>tormentine</m> pourceque elle demeure<br/>tousjours humide & sattaque si on en y mect trop & de l<m>eau de vye</m><br/>& fais chaufer dans une <tl>escuelle vernissee</tl> ledict <m>huile</m> & co<exp>mm</exp>e il<br/>commence a estre bien chault Je y mects du <m>mastic subtillem<corr><exp>ent</exp></corr> pulverise</m><br/>& passe par un <tl>tamis</tl> <del>L</del>Environ la <ms>troisiesme partye</ms> de l<m>huile</m><br/>Et laisse reschaufer jusques a ce quil soict fondu qui sera<br/>bien tost sur les <m>cendres</m> chauld de Estant tout fondu fays en<br/>essay sur le <tl>costeau</tl> Et si tu voys quil aye trop de corps adjoustes<br/>y un peu d<m>huile de tourmentine</m> Et sil nen ha pas asses adjoustes<br/>y du <m>mastic</m> Et ainsy il sera faict Et tiens le bien couvert<br/>affin quaulcune ordure ny entre Quand tu en vouldras faire<br/>soys curieulx de trier & choisir le <m>mastic</m> qui soict blanc & purifie<br/>de toute terre & poulsiere & mache noire Et quand tu le laveras &<br/>feras seicher pour le rendre bien blanc & bien net il nen sera que<br/>mieulx Car si tu ne le purges bien ces <m><pa>festus</pa></m> & marques se pulverisant<br/>parmy demeureront aulx <m>vernis</m> & co<exp>mm</exp>e tu lassoyras sur quelque blanc<br/>ou carnation il semblera que ce soient <al>pulces</al> & taches Estant<br/>bien choisi pulverise le dans un <tl>mortier</tl> et le passe par un <tl>tamis<br/>fort subtil</tl> Et apres mesle le dans l<m>huile</m> co<exp>mm</exp>e dict est Mays si<br/>tu en voulois faire plus curieusem<exp>ent</exp> tire la larme du <m>mastic</m> co<exp>mm</exp>e<br/>tu scais pulverise passe & mesle Et tu auras chose tresinguliere<br/>pour petits ouvrages Advise bien en vernissant de ne halener pas<br/>dessus car cela feroit blanchir & prendre corps au <m>vernis</m>.</div><div data-layout="left-top">Il deseiche presque en travaillant</div><div data-layout="left-top">On cognoist que ce<br/><m>vernis</m> nha point de<br/>corps asses quand il<br/>ne prend pas bien<br/>sur le tableau a <m>huile</m><br/>car il est co<exp>mm</exp>e <m>eau</m><br/>Adjoustes y doncq<br/>du <m>mastic pulverise</m><br/>& chaufe jusques a<br/>ce quil soit bien<br/>ce <m>vernis</m> est fort<br/>blanc & beau & nenteste<br/>point co<exp>mm</exp>e celuy<br/>d<m><pa>aspic</pa></m></div><div data-layout="left-middle">Car aulcuns au lieu<br/>de <del>tour</del> <m>huile de<br/>tourmentine</m> mectent<br/><m>huile d<pa>aspic</pa></m> qui nest<br/>pas si bon</div><div data-layout="left-middle">Ce <m>vernis</m> se pose<br/>a froid sur le tableau<br/>avelcq le <tl><bp>bout du doigt</bp></tl><br/>bien net & le fault<br/>estendre bien vivement</div><div data-layout="left-middle">Les <pl>Italiens</pl> ne<br/>vernissent gueres leur<br/>painctures pource quilz<br/>couchent leurs painctures<br/>fort Espesses & ne sont<br/>de <tmp>long temps</tmp> seiches<br/>au dedans bien que<br/> dessus elle fassent<br/>une peau & croste<br/>seiche</div><div data-layout="left-middle">On couche le <m>vernis</m><br/>avecq le <tl><bp>doigt</bp></tl> affin<br/>de le coucher maigre<br/>Car estant espes il jaulnist</div></div><div id="p097v_2"><div data-layout="center"><h2>Travailler daprest</h2>
Cest une chose estrange que les ouvriers de cest art ne<br/>peuvent bien travailler sils nont bonne halene Car sils lont<br/>mauvaise leur ouvrage se rompt au foeu en recuisant</div></div></folio></body></html>
