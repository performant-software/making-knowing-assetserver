<!DOCTYPE html><html><head><meta charset="utf-8"/><title>tcn_p062r</title></head><body><folio layout="margin"><div id="p062r_1"><div data-layout="center"><h2>Perspectives</h2>
Les perspectives <tmp>sont longues</tmp> à <m>huile</m> à cause de plusieurs<br/>traicts qu'il fault faire avecq la <tl>reigle</tl>, et pour ceste<br/>cause on les faict communem<exp>ent</exp> à <m>destrempe</m>. On prend les poincts<br/>à discretion. Le principal de ce gist <add>à</add> avoyr la cognoissance<br/>du poinct. On en faict communem<exp>ent</exp> deulx ou trois, quelques<br/>fois cinq.</div></div><div id="p062r_2"><div data-layout="center"><h2><m>Ocre</m></h2>
Il s'en mect aulx visaiges, aulx cheveulx, aulx testes de mort et<br/>rochers.</div></div><div id="p062r_3"><div data-layout="center"><h2>Hommes et animaulx esloignés</h2>
On les faict premierem<exp>ent</exp> a la grossiere de gris ou de pourpre, qui est de <m>cendre<br/>d'azur</m> & de <m>laque</m>. Estants secs, on rehaulsse & acheve de carnation & autres<br/>couleurs & de blanc. Et il<br/>se montre mieulx & est plustost<br/>faict que de blanc & de noir.<br/>Les armees<ill><br/>se peignent<br/> ainsy.</div></div><div id="p062r_4"><div data-layout="center"><h2>Pourtraire</h2>
Aprés que tu as imprimé ton tableau & raclé avecq un<br/><tl>costeau</tl> pour le rendre bien uni, tu commenceras à<br/>portraire avecq le plus long <tl><m>charbon</m></tl> que tu pourras, car<br/>avecq un court tu ne verrois pas si bien ton traict & le<br/>ferois grossier. Que le <tl><m>charbon</m></tl> aye la poincte desliée,<br/>& affin de ne la rendre bientost obtuse & mousse, traine<br/>la poincte de plat, ainsy tu l'aiguiseras tousjours. Tiens<br/>aussy ton <tl><m>charbon</m></tl> le plus long que tu pourras <del>& fais le</del><br/>& acoustume toy <del>af</del> à faire le traict leger. Car si tu t'acoustumes<br/>de pourtraire delicatem<exp>ent</exp> avecq le <tl><m>charbon</m></tl>, tu feras de mesme<br/>avecq les couleurs. Et qui est grossier au <tl><m>charbon</m></tl> n'est jamais<br/>exquis aulx couleurs. Et par un traict de <m>charbon</m>, les <pro>maistres</pro><br/>font jugem<exp>ent</exp> de leurs <pro>aprantis</pro>. Fais premierem<exp>ent</exp> la circonference<br/>de ton pourtraict, c'est à dire le contour, legerem<exp>ent</exp> & sans<br/>trop curieulx travail, ains hardiment. En ce faisant, tu<br/>t'aprendras d'estre <pro>artiste</pro>, et s'il te fault deffaire quelque<br/>chose tu ne perdras pas tant de temps que si tu l'avois<br/>elabouré. Aprés, recherche tous les traits particuliers, & ne<br/> te tiens pas trop sur ton tableau, ains parfoys recule<br/>t'en pour mieulx juger de la proportion. Après que le premier<br/>dessein te semblera bien, resuis tous les traits au <tl>pinceau</tl><br/>avecq de la rose ou aultre couleur a <m>gomme</m> ou <m>destrempe</m>.<br/>Ainsi tu travailleras plus seurem<exp>ent</exp> aulx couleurs & avecq moings de<br/><add>peine</add>.</div></div></folio></body></html>
