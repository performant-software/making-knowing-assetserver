<!DOCTYPE html><html><head><meta charset="utf-8"/><title>tcn_p141r</title></head><body><folio layout="margin"><div id="p141r_1"><div data-layout="center"><h2>Mouler une <al>escrevisse</al></h2>
<add>S'il y manque quelque petite chose, tu la<br/>peulx rejoindre ou bien remplir avecq du <m>ciment<br/>d'<pro>orfevre</pro></m><br/><ill>.</add></div><div data-layout="center">L'<al>escrevisse</al> est des plus fantasques à mouler, mays aussy<br/>donne exemple de mouler beaucoup d'aultres fort difficilles.<br/>Les masles se discernent par les oeufs que portent les femelles,<br/>et par quattres <del>jambes</del> petites jambettes blanches au bout qu'on<corr>t</corr><br/>les masles <del>ap</del> au dedans de la queue, aprés les huict jambes<br/>principalles. Il n'est que bon de les faire un peu seicher pource que<br/>les grumeleures n'en viennent que plus <del>dures</del> rudes & plus<br/>belles, car tout ce qui est de coquille ne se diminue pas. Il est<br/>vray que si tu les laisses trop seicher, ces petites jambettes<br/>de dedans se diminuent & rendent plus gresles & n'ont pas<br/>tant de corps. Si aussy elles sont trop seiches, la chair<br/>se separe des escailles. Advise doncq de te servir de<br/>la mediocrité. Elles ont certain poil entre les pattes & au<br/>bout de la queue. Et pource que tout poil est fascheux à<br/>mouler à cause qu'il s'embrouille avecq le sable & ne se<br/>despouille pas, tu le peulx brusler avecq un <tl><m>fer</m></tl> chault<br/>aulx <al>escrevisses</al> pource que on ne s'en apercoit. Quand aulx<br/>animaulx qui ont poil ou plume, il fault que tu les oignes<br/>d'<m>huile <add>d'<pa>olif</pa></add> de <pa>from<exp>ent</exp></pa></m>, qui est incontinent sec & qui fera coucher<br/>& estendre le poil. Ainsy tu auras la forme de ton animal,<br/>et le poil aussy se monstrera, mays faict à ondes, et<br/>c'est chose qui se peult reparer. Si ton <al>escrevisse</al> a des<br/><corr>oeufs</corr> qui sont delicats, et qui seroient malaisés à descouvrir<br/>sans rompre, tu feras mieulx de faire le premier gect<br/>sur le ventre & les oeufs, affin qu'il <del>te</del> ne te faille descouvrir<br/>que sur le dos, qui est dur & facile à manier. Et le ventre<br/>& les œufs demeurront dans le <tl>moule</tl>, et fauldra les<br/>faire brusler dedans plustost qu'ouvrir ton <tl>moule</tl> <del>& en</del><br/>pour la seconde foys. Ainsy <del>tout</del> il s'ouvrira aisem<exp>ent</exp>, car<br/>ce qui est bruslé ne fera plus de prise. Aussy le second<br/>gect qui se faict sur le premier, qui ha bien faict<br/>prise, se separe aisem<exp>ent</exp> du premier aprés estre recuit,<br/>qui est un particulier secret pour semblable<x>s</x> <tl>moules</tl>.</div><div data-layout="left-top">Le gect se faict par la<br/>queue fort tanvre.</div> <div data-layout="left-top">N'oublie pas<br/>de frotter d'<m>eau<br/>de vye</m> plustost<br/>que mouler.</div><div data-layout="left-top">Le <al>cerf volant</al>,<br/>l'<al>escrevisse</al> & le<br/><al>chancre</al> se moulent<br/>de mesme façon.</div><div data-layout="left-middle">Si ton <al>escrevisse</al><br/><del>a d</del> n'a point<br/>d'oeufs, moule<br/>le dos en hault<br/>& le ventre en<br/>bas. Tu luy<br/>peulx donner.</div><div data-layout="left-middle">Elle se pourroit<br/>bien mouler creuse<br/>quand aulx corps,<br/>mays les pates<br/>ne le pourroient<br/>pas faire.<br/>Et pour bien<br/>faire, l'<al>escrevisse</al><br/>est assés fantasque<br/>à mouler sans<br/>chercher le<br/>creux, cela se<br/>doibt reserver<br/>pour les <al>tortues</al>.</div><div data-layout="left-bottom">Quand tu ouvres<br/>ton <tl>moule</tl>, tu<br/>trouveras l'<al>escrevisse</al><br/>en <m>os</m> blanc, mays<br/>non en pouldre.<br/>Et sans l'ouvrir,<br/>le <m></m> n'y feroit rien.</div><div data-layout="bottom">Couche ces<br/>couleurs à <m>huile</m><br/>fort cleres.</div><div data-layout="right-bottom">Pour la paindre, fais la bouillir avecq du <m>vin</m> & un<br/>peu de <m>sel</m> affin qu'elles viennent bien rouges & prens y patron.<br/>Pains le dos de <m>vermeillon</m> meslé de <m>laque</m> & les costés & dessoubs<br/>du ventre & des jambes avecq du <m>vermeillon</m> & de l'<m>ocre jaulne</m><br/>et du blanc.</div><cont></div></folio></body></html>
