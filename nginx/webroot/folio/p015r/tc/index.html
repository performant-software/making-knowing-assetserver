<!DOCTYPE html><html><head><meta charset="utf-8"/><title>tc_p015r </title></head><body><folio layout="margin"><div id="p015r_1"><div data-layout="center"><h2><m>Drap damasse</m></h2>
Tu peulx damasser un <m>drap</m> de deux differentes couleurs<br/> et imiter la broderie sans adjouster aulcune chose a iceluy en ceste<br/>sorte Co<exp>mm</exp>e il est <m>tainct</m> en jaulne ponce dessus tel patron quil te<br/>plaira puys tu faulfileras de la <m>fisselle</m> ou plus grosse <m>cordette</m><br/>sur le poncis et le boutte en la <m>teincture de guesde ou pastel</m> & il<br/>se fera vert hormis ce qui est dessoubs la <m>fisselle</m> qui demourera<br/>jaulne a cause que la <m>taincture verte</m> ny aura poinct penetre Ainsy<br/>pourras tu fayre des aultres couleurs Et au lieu de <m>corde</m> ou <m>fisselle</m><br/>adjoustes sur la premiere couleur<del>s</del> des pieces de meschant <m>drap</m> taillees<br/>en forme de moresque En ceste sorte tu auras de la broderie abon<br/>marche</div></div><div id="p015r_2"><div data-layout="center"><h2>Gecter en fonte</h2>
On gecte les chandeliers et petits ouvraiges en <tl>chassis</tl> avecq<br/>du sable Et apres avoir emprainct louvraige on le saulpouldre<br/>de <m>farine</m> affin de mieulx faire courre la<del>e metal</del> <m>cuivre</m> ou <m>letton</m><br/>Quand le sable a servi un <ms>moys</ms> il en fault prendre de recent<br/>pourceque celuy qui a servy se recuisant <del>au feu</del><br/>a la chaleur<br/>du <m>metal</m> fondu</div></div><div id="p015r_3"><div data-layout="center"><h2>Gecter <m>or</m> et <m>argent</m></h2>
Il fault que le sable soict de chose fort seiche & aride & bien<br/>recuite au <tl>chassis</tl> car si elle estoit humide comme le <m>sable des<br/><pro>fondeurs</pro></m> l<m>or</m> ou l<m>argent</m> saulteroient & porteroient dommaige Il est<br/>besoing aussy que la <m>terre</m> suppe le <m>metal</m> Car l<m>or</m> ou l<m>argent</m> gecte<br/><del>est</del> se rend fort spongieulx cest pourquoy il le fault rebattre aultrement<br/>il est frangible co<exp>mm</exp>e on voict aulx manches de cuilleres</div></div></folio></body></html>
