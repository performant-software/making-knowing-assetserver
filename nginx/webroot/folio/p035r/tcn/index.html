<!DOCTYPE html><html><head><meta charset="utf-8"/><title>tcn_p035r</title></head><body><folio layout="margin"><div id="p035r_1"><div data-layout="center"><h2>Pour dire a quelqu'un que tu luy <del>monstreras</del><lb>enseigneras une chose qu'il ne sçait pas<lb>ne toy aussy</h2>
Ayes une <tl>fisselle</tl> ou <tl>petit baston</tl> et prens la mesure<br/>despuys le bout de l'<bp>oreille</bp> jusques au bout de son <bp>nes</bp>,<br/>puys luy fais voir. Ainsy tu luy enseigneras ce que tu<br/>ne sçavois pas ne luy aussy.</div></div><div id="p035r_2"><div data-layout="center"><h2>Pour fayre soubstenir un seau d'<m>eau</m><lb>sur la poincte couchée de trois <tl>cousteaulx</tl><lb>sans toucher à terre</h2>
Selon la force de tes <tl>costeaulx</tl>, ou de cuisine ou de table, tu feras<br/>soubstenir un grand pois sur leur poincte couchée & disposée en<br/>triangle trenchant contre trenchant, co<exp>mm</exp>e tu vois, & ilz ne toucheroient<br/>poinct à terre. Et si les ayant ainsi disposés tu les tournes de<br/>l'aultre part sans les desjoindre, les bouts des manches pourro<exp>n</exp>t<br/>aussi soubstenir poix sans toucher à terre. Tu peulx bien aproprier<br/>cella à aultre usage avecq des piques, avecq des soliveaulx,<br/>ou faire promptem<exp>ent</exp> un trepied au camp avecq trois poinctes<br/>d'halebarde. Si le tranchant du <tl>costeau</tl> marqué A regarde de la<br/>droicte à gaulche, le bout des manches se leveront, mays si<br/>le tranchant du mesme <tl>costeau</tl> regarde de gaulche à droicte,<br/>les poinctes s'esleveront.</div></div><div id="p035r_3"><div data-layout="center"><h2>Pour faire bouillir sans foeu dans de l'<m>eau<lb>froide</m> un <m>oeuf</m></h2>
Vuidés un <m>œuf</m> par les deulx bouts si bien qu'il ne demeure rien dedans,<br/>puys l'emplissés de <m>chaulx vive</m> & de <m>soufre vif</m>, puys estoupés les<br/>trous de <m>cire</m> & le mectés en <m>eau</m> de sorte qu'il nage deulx ou trois<br/><bp>doigts</bp>.</div></div><div id="p035r_4"><div data-layout="center"><h2>Pour faire sortir les <al>connils</al> d'un <env>terrier</env></h2>
Prenés du <m>brassier</m> dans un <tl>pot</tl>, & ayant mis du <m>soufre</m> dessus,<br/>mettés le dans les <env>terriers</env> & le bouchés de quelque legiere chose.</div></div></folio></body></html>
