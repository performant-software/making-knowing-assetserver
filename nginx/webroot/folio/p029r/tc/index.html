<!DOCTYPE html><html><head><meta charset="utf-8"/><title>tc_p029r</title></head><body><folio layout="margin"><div id="p029r_1"><div data-layout="center"><h2><m>Stuc</m> pour mouler</h2>
Ayes de la <m>gomme dragant</m> et la mectes tremper jusques a ce quayant<br/>beu son <m>eau</m> elle soict enflee & reduicte comme <m>gelee</m> Lors broyes la bien<br/>fort sur le <tl><m>mabre</m></tl> & apres ayes de la <m>farine de <pa>Segle</pa></m> qui est meilleure<br/>que <m>celle de <pa>froment</pa></m> a cause quelle est plus humide et ne rend pas la paste<br/>si brusque Et en saulpouldres v<exp>ost</exp>re <m>gomme dragant</m> & continues a broyer<br/><add>et mesler</add> ainsy peu a peu <del>le et mesler legi</del> la <m>farine</m> bien subtillement tamisee Et<br/>la pestrisses co<exp>mm</exp>e si vous voulies faire du <m>pain</m> Jusques a ce que <del>vous</del><br/>vous cognoissies quelle aye asses de corps & soict ferme comme <m>la paste du<br/>pain</m> quon veult mectre au <tl>four</tl> Cela se cognoist quand elle sestire<br/>asses sans se rompre Et si elle nestoict asses forte elle ne se <del>sti</del> despouilleroit<br/>pas bien Estant ainsy præparee frottes d<m>huile</m> le cave <del>au u</del> avecq une<br/><tl>broisse</tl> affin que l<m>huile</m> penetre par tout pour mieulx faire despouiller<br/>Et presses la paste dedans bien fort Et si elle ne se despouille pas<br/>bien mesles y encores de la <m>farine</m> jusques a ce quelle aye asses de corps<br/>Avecq cella vous mouleres fort net telle ouvraige ou masques ou festons<br/>quil vous plaira qui seront secs dans un <ms><tmp>iour</tmp></ms> Apres vous les apliqueres<br/>avecq <m>colle forte</m> ou <m>colle de paste</m> comme il vous plaira Et les pourres<br/>paindre et estoffer d<m>or</m> & toutes couleurs On en faict les ornements des<br/>planchers a <pl>romme</pl> On en peult faire des ornements de lits <rub>Si tu veulx<br/>que louvrage demeure blanc</rub> il vault mieulx mouler de <m>plastre</m><br/>au lieu de <m>farine</m> il est vray quil est plus brusc et plus ferme aussy<br/>Mays il le fault præparer en ceste sorte Destrempe le estant en<br/>pouldre <del>fort</del> dans bonne quantite d<m>eau</m> de sorte quil soict <add>clair</add> & le<br/>broye plusieurs fois le jour lespace de quinze <ms><tmp>jours</tmp></ms> Puys verse<br/>l<m>eau</m> par inclination Et ramasse le <m>plastre</m> & le broye subtillem<exp>ent</exp> sur<br/>la <tl><m>mabre</m></tl> Et le pose en quelque <tl>vaisseau <m>plombe</m></tl> & net quil ny<br/>tombe aulcune poulsiere & ordure & le laisse <env>a lair</env> & <env>au serain</env> lespace<br/>de quinze <ms><tmp>jours</tmp></ms> avecq son <m>eau</m> Et il deviendra mat fort blanc et<br/>legier fort propre a faire assiete d<m>or</m> bruny Et de cestuy cy en<br/>pouldre peulx tu mesler au lieu de <m>farine</m> parmy la <m>gomme dragant</m><br/>Et ton ouvraige sera fort beau En default de <m>plastre</m> tu y peulx<br/>mesler de la <m>croye</m> bien broyee Ou de la <m>ceruse</m> & essayer du <m>bol</m> &<br/>choses semblables Ce <m>stuc</m> avecq la <m>gomme dragant</m> a cela de propre<br/>que comme il preste nestant pas encores sec il sacommode ou sur<br/>choses rondes ou plattes co<exp>mm</exp>e il te plaira Cest pour faire un<br/>ornement a peu de frais</div><div data-layout="left-top">La <m>farine</m> nest<br/>bonne en cecy Ains<br/>la <m>croye</m> ou <m>ceruse</m></div></div></folio></body></html>
