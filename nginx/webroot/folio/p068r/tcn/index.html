<!DOCTYPE html><html><head><meta charset="utf-8"/><title>tcn_p068r</title></head><body><folio layout="margin"><div id="p068r_1"><div data-layout="center"><h2>Tables fantasques</h2>
Tu peulx faire divers compartiments encochés & dans<br/>iceulx mectre des poissons pains sur du <m>carton</m> simple au naturel<br/>& avecq couleurs, & s'il te semble sur du <m>papier argenté</m> & bruny,<br/>qui representera l'escaille, et aprés couvrir cela de <m>corne de<br/>lanterne</m> bien claire. Cela mesmes peulx tu apliquer en aultres<br/>ouvraiges.</div></div><div id="p068r_2"><div data-layout="center"><h2>Planter <pa>abres</pa></h2>
Il les fault planter en temps sec, & assembler force<br/>terre au pied tout aultour, comme une motte, affin que les pluyes<br/>ne remplissent les fosses & ne nyent les <pa>abres</pa>.</div></div><div id="p068r_3"><div data-layout="center"><h2>Gect</h2>
J'ay essayé 4 sortes de sables pour le <m>plomb</m> & <m>estain</m>, la <m>croye</m>,<br/>le <m>verre pilé</m>, le <m>tripoly</m>, & le <m>linge bruslé</m>, touts 4 fort<br/>excellents. Mays quand à la <m>croye</m>, il fault qu'elle soict de la plus<br/>doulce que tu pourras trouver, comme est <m>celle de <pl>Champaigne</pl> dont<br/>usent les <pro>painctres</pro></m>. Elle despouille fort net, ne veult poinct estre<br/>humectée de <m>magistra</m> ne d'aulcune chose, ains toute seiche, en son<br/>naturel, subtillement pulverisé. Le premier gect est tousjours plus<br/>nect, touteffois il en soustiendra bien deulx ou trois. Mays il n'y a<br/>que le premier il fault que tu advises, quand tu vouldras<br/>refaire ton <tl>moule au chassis</tl>, de prendre nouvelle <m>pouldre de croye</m>,<br/>qui n’aye point esté mise en oeuvre, car celle qui ha servy au chassis<br/>est desseichée & n'ha pas tant de prise & liayson que la recente.<br/>Le <m>verre pilé</m> se peult faire en <m>sable de verre commun, touteffois<br/>le cristallin</m> est plus excellent, car le commun ne tient que du <del><m>verre</m></del><br/><m>sel de salicor</m>, mays le <m>cristallin</m> tient du <m>sel de tartre</m> & de <m>salicor</m><br/>tout ensemble, qui touts deulx servent à la fusion, le <m>verre</m> estant<br/>calciné & reduit comme à sa premiere matiere. Or, pour le calciner<br/>parfaictement, gectes tes lopins de <m>verre</m> quel qu'il soit entre les plus<br/>gros <m>charbons</m> allumés que tu pourras, si aultre commodité <del>t</del><add>d</add>e foeu<del>t</del><br/>violent te default. Et lorsqu'il sera bien rouge gecte le dans l'<m>eau</m><br/></div><div data-layout="left-middle">La <m>potée</m> est<br/>estimée excellente<br/>pour ces deulx<br/><m>metaulx</m>.</div><cont></div></folio></body></html>
