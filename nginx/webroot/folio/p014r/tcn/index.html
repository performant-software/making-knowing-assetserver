<!DOCTYPE html><html><head><meta charset="utf-8"/><title>tcn_p014r</title></head><body><folio layout="margin"><div id="p014r_1"><div data-layout="center"><h2>Pour murailles de <m>terre</m> et bastiment rustique </h2>
Les hirondelles nous ont aprins ce mestier, faisant leurs nids<br/>de <m>boue</m> meslée, pour avoyr liaison, avecq des <m>festus</m> & brins de<br/><m>foing</m> ou de <m>paille</m>. Es lieulx doncq où la <m>pierre</m> & la <m>brique</m> manque,<br/>on ce peult ayder de <m>terre</m> à faire paroy & muraille. En quoy la<br/><m>terre</m> legiere, qui ne faict poinct de mottes estant labourée, ains qui est<br/>comme entremeslée d'<m>arene</m>, tient le premier rang pource que elle se<br/>bat & tapit mieux. Il est vray qu'il la fault humecter & <del>la</del> avecq la<br/><tl>pelle baisse</tl> la coupper en forme de gasons, et ainsi la poser &<br/>disposer. Ceste cy dure d'advantaige et n'y a pas tant de façon,<br/>et <del>ne</del> la seicheresse ne la faict poinct fendre & crevasser. Mays<br/>pource que il ne se trouve pas partout de semblables <m>terres</m>, ceulx<br/>qui sont en bon & fertile territoire, ayants designé avecq le <tl>cordeau</tl><br/>les largeur & longueur de leurs fondements, fichent <del>en terres</del> sur le<br/>bord d'iceulx d'une part & d'aultre de grands <del>ch</del> <tl>perches</tl> <del>&</del> ou <tl>chevrons</tl><br/>pour apuyer des tables entre lesquelles il<corr>z</corr> gectent la <m>terre</m>, faisant<br/>chasque couche d'un pied ou environ, l'entremeslant comme </div></folio></body></html>
