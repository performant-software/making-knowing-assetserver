<!DOCTYPE html><html><head><meta charset="utf-8"/><title>tc_p045v</title></head><body><folio layout="margin"><div id="p045v_1"><div data-layout="center"><h2>Charger arquebus</h2>
Il fault que tu ayes diverses charges selon la portee<br/>que tu vouldras donner a ton harquebus qui ayent toutes<br/>par le bout une vis qui entre dans lancrou de la verge<br/>de ladicte harquebus Quand doncq tu auras mis la <m>pouldre</m><br/>dans la charge qui est dans lancrou tiens ta verge droicte<br/>Et levant ton harquebus droicte emboicte ladicte verge<br/>jusques a ce que la charge soict au fonds de lharquebus<br/>puys redresse lharquebus la bouche du canon en hault<br/>Et tire la vergette Ainsy ta <m>pouldre</m> sera entierement<br/>a la culasse sans quaulcun grain ou poulsiere<br/>dicelle soict attaquee aulx costes de lharquebus qui<br/>ha tousjours quelque crasse ou chambre Ainsy<br/>elle ne repoulsera poinct Et tireras plus justement</div></div><div id="p045v_2"><div data-layout="center"><h2>Pour adjouster un canon faulce</h2>
Oste la culace et le pose sur une table bien unie & bien<br/>posee a plomb et passe par le dedans un <tl>filet</tl> sans noeuds &<br/>bien uni a chasque bout duquel il y aye un plomb qui pende<br/>de chasque coste puys regarde dans le canon le long du<br/>filet et sil ne touche esgalement par tout remarque lendroict<br/>ou il ne touche poinct & fais fraper dun <tl>marteau</tl> par dehors<br/>de ce coste & au mesme lieu & ainsy il se redressera &<br/>fais ainsy tout aultour</div></div></folio></body></html>
