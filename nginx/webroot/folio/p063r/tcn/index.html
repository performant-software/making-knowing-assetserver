<!DOCTYPE html><html><head><meta charset="utf-8"/><title>tcn_p063r</title></head><body><folio layout="margin"><div id="p063r_1"><div data-layout="center"><h2>Couleur d'<pa>amaranthe</pa></h2>
Encores qu'on la die immortelle, si est ce que le <m>vin blanc</m><br/>luy oste sa taincture & s'en rend clairet, & aprés<br/>la <m>fleur seichée</m> se trouve blanche. Note qu'ainsy le <m>vin</m>, &<br/>je l'ay <del>p</del> esprouvé. L'<m>eau de vye</m> en faict aultant.</div></div><div id="p063r_2"><div data-layout="center"><h2>Desiccation d'<m>huile</m></h2>
Si l'<m>huile</m> ne deseiche poinct, mects dedans du <m>massicot</m><br/>& <m>minium</m>. Il n'y a poinct meilleur <m>huile que de <pa>noix</pa></m>, car elle ne<br/> deseiche point trop tost ne trop tard.</div></div><div id="p063r_3"><div data-layout="center"><h2>Gect</h2>
Les <pl>Allemans</pl> usent du <m>plomb de <pl>Flandres</pl></m>, pource qu'il est fort<br/>douls. Et pour mieulx gecter ilz prennent de la <m>mine de plomb</m> & le<br/>fondent, & separent ce qui est fondu de la <m>crasse</m> & <m>mine</m>, & le versent<br/>dans un <tl>vaisseau</tl> à part, puys <del>le fond</del> en font leur gect. Car il<br/>ne fault pas que le <m>plomb</m> soict esté mis en oeuvre, ains soict<br/>tout noeuf. Aulcuns gectent dans des <tl>formes de <m>fer</m> & de <m>cuivre</m></tl>.</div> <div data-layout="left-middle">ou du <m>plomb</m><br/>venant noeuf<br/>de la <env>mine</env>. Ilz<br/> le fondent<br/>deulx foys<br/>dans un <tl>creusol</tl>.<br/>Par la premiere<br/>il le purgent de<br/>la <m>crasse</m>. A la<br/>seconde ilz <del>en</del><br/>font gect.</div></div><div id="p063r_4"><div data-layout="center"><h2>Umbres</h2>
Les <pro>painctres</pro> <pl>allemans</pl> font leurs ombres des carnations<br/>des hommes avecq du <m>geyct</m> broyé, du <m>scudegrun</m> & de l'<m>ocre</m>.</div></div><div id="p063r_5"><div data-layout="center"> <h2><m>Bistre</m></h2>
Il ne s'employe qu'à <m>destrempe</m>, & d'iceluy il se faict couleur<br/>de <m>boys</m>.</div></div><div id="p063r_6"><div data-layout="center"><h2><m>Verdegris</m> et aultre tres beau vert<lb>gay</h2>
Il ne le fault pas broyer avecq l'<m>eau</m> seule, car cela le<br/>faict mourir. Aulcuns, pour le rendre beau à <m>destrempe</m>,<br/>le broyent avecq du <m>vinaigre</m>, mays cela le faict pallir<br/>& venir blanchastre. Pour le rendre beau, broyes le avecq<br/><m>urine</m> & laisses seicher. Puys, quand vous vouldrés, broyés<br/>le à <m>huile</m>. Et aprés que vous l'aurés recuilly avecq la <tl>pallete</tl>,<br/>plustost qu'achever de nettoyer le <tl><m>mabre</m></tl>, broyés y du<br/><m>scudegrun</m>. Et vous aurés un trés beau vert.</div></div></folio></body></html>
