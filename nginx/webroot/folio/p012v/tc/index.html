<!DOCTYPE html><html><head><meta charset="utf-8"/><title>tc_p012v</title></head><body><folio layout="margin"><div id="p012v_1"><div data-layout="center"><h2>Mouler le <m>stuc</m> promptem<exp>en</exp>t</h2>
Broye & pulverise subtilem<exp>ent</exp> de la <m>brique</m> ou <m>bol<br/><pl>armen</pl></m> ou <m>sanguine</m> & lincorpore avecq <m>cire</m> fondue<br/>& ainsy fondu jecte co<exp>mm</exp>e des aultres sur une <tl>medaille<br/>de relief</tl> & ainsy tu auras un cave ou tu pourras<br/>gecter du <m>plastre</m> <m>papier pile</m> ou <m>terre chimolee</m></div><div data-layout="left-top">La <m>brique</m> bien<br/>subtilem<exp>ent</exp> tamisee<br/>est meilleure car le<br/><m>bol</m> est trop gras</div></div><div id="p012v_2"><div data-layout="center"><h2>Nettoyer <m>perles jaulnes</m> </h2>
Fais les doulcement bouillir dans la <tl>bouteure d<pro>orfevres</pro></tl><br/>puys avecq du <m>tripoly</m> & un lopin de <m>cuir</m> saulpouldre<br/>du coste de la chair de la <m>pouldre dudict tripoly</m> frotte<br/>& polys la <m>perle</m></div></div><div id="p012v_3"><div data-layout="center"><h2>Pour blanchir <m>enilanroc</m></h2>
Aulcuns pensent que la crouste de couleur de <m>ceruse</m> qui<br/>est dessus soict naturelle aultres disent que cest un secret<br/>des <pro>anciens lapidaires</pro> qui sest perdu aultres disent que cest<br/><m>esmail recuit</m> Et par le moyen de ladicte crouste plusieurs<br/>chifres l<exp>ett</exp>res cercles <del>st</del> & aultres bisarries se peuvent former<br/>Quand au moyen je lay practique ainsy Javoys une fois<br/>volonte de luy donner une couche d<m>arsenic</m> broye sur le <tl><m>mabre</m></tl><br/>Toutesfois je lexperimentay sans iceluy Et mis la chose susdicte<br/><m>enilanroc</m> dans une petite <tl>cassete de <m>fer</m></tl> au feu de ma <tl>forge d<pro>orfevre</pro></tl><br/>avecq trois ou quattre petits <m>charbons</m> a demy brusles Et ne souflay<br/>quavecq la <bp>bouche</bp> Et touteffois la chose vint a <del>rougir &</del> prendre<br/>ignition & se fit toute blanche non seulem<exp>ent</exp> en la superficie mays<br/>par dedans & lors je la laissay de soymesmes refroidir <env>pres<br/>du feu</env> car aultrem<exp>ent</exp> lexposant tout a coup a lair froict elle se<br/>fust esclatee Estant toute blanche je la passay par ma <tl>roue<br/><add>de <m>plomb</m></add></tl> <del><m>destaing</m></del> ou je la trouvay aussy dure quauparava<exp>n</exp>t & descouvra<exp>n</exp>t<br/>un peu le blanc je la trouvay de couleur de carnation candide<br/>en fin je la polis & vis quelle prenoit fort beau poliment &<br/>se pouvoict paragonner a une fort belle <m>agathe</m> pour en tailler<br/>quelque beau visaige & le raporter sur <del>la</del> une table dune<br/></div><cont></div></folio></body></html>
