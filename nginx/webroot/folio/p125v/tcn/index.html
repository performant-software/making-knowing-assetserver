<!DOCTYPE html><html><head><meta charset="utf-8"/><title>tcn_p125v</title></head><body><folio layout="margin"><div id="p125v_a1"><div data-layout="center"><h2><al>Viperes</al> et <al>serpens</al></h2>
J'ay moulé une <al>vipere</al>, qui pour le gect est des plus propres<br/>que nul aultre <al>serpent</al>, pource qu'elle ha belles escailles &<br/>bien apparentes par tout le corps, & principallem<exp>ent</exp> sur la teste<br/>et soubs la gorge. Elle ha la teste platte, le museau rousset<br/>tendant a l'incarnadin & retroussé co<exp>mm</exp>e l'<al>aspic cornu</al> ou comme <del>un</del><br/>le dessus du groin d'un <al>cochon</al>, grosses machoueres, les yeulx<br/>fort pres du museau et la gueule fort ouverte, où elle <add>ha</add> des<br/>dents canines doubles de chasque costé sortant toutes d'un tuyau<br/>de chair qui les couvre et revest. Elle ha aussy dans la<br/>gorge un tuyau de chair faict comme la verge d'un <al>chien</al>,<br/>d'où sort son fisson. Les aultres <al>serpents</al> ont double<br/>reng de dents.</div> <div data-layout="left-top">Si tu veulx <del>couper</del><br/><del>les</del> mouler les <al>serpents</al><br/>la gueule ouverte,<br/>il fault couper la<br/>teste & la laisser<br/>dedans car elle<br/>ne seroit pas en<br/>despouille.</div> </div><div id="p125v_a2"><div data-layout="center"><h2>Mouler <al>tortues</al></h2>
C'est une matiere particuliere du gect des <al>serpents</al> &<br/>herbes et fleurs, pource que les cavités qui sont entre<br/>les deulx coquilles requierent plusieurs pieces. Elles<br/>se moulent de <m>plastre</m> pour gecter en <m>sucre</m> sans faire gect<br/>co<exp>mm</exp>e font toutes choses que tu vouldras.</div> </div><div id="p125v_a3"><div data-layout="center"><h2><m>Plastre</m> pour gect de <m>cire</m></h2>
Quand tu veulx gecter en <m>cire</m> dans le <tl>moule de <m>plastre</m></tl>,<br/>il fault que tu sçaiches pour secret qu'il est besoing<br/>que ton <tl>moule</tl> soict dans l'<m>eau chaulde</m>. Jamays l'animal<br/>ne vient si net qu'en <m>metal</m>, pource que la <m>cire</m> grippe. Mays<br/>c'est pour esbaucher animal au plus pres du naturel, <del>Et</del><br/>pour après le reparer. Il en fault bien oster toutes les<br/>escailles. <del>Quand</del> <add>Car</add> la <m>cire</m> y entreroit & ne se despouilleroit<br/>pas. En moulant aussy l'animal, abas les escailles pour <m>cire</m>,<br/>& au contraire frotte les au rebours affin qu'elles s'eslevent<br/>pour animaulx, car elles s'en monstrent mieulx. N'attend pas<br/>aussy à despouiller <m>cire</m> quelle soict <del>un peu</del> du tout<br/>refroidie, mays pendant qu'elle est un peu chaulde,<br/>quand tu as aussy moulé le premier gect de l'animal,<br/>descouvre le bien la moictié, affin qu'il soit en despouille,<br/>y en ayant aultant dans un moule qu'en l'aultre. Fais aussy<br/>force gects larges s'entretenant à l’animal affin de le fortifier<br/>en se despouillant, & aprés tu couppes cela.</div> <div data-layout="left-bottom"><br/>L<m>albastre</m><br/>co<exp>mmun</exp>ement apellé, qui<br/>touteffois est<br/><m>plastre</m>, est bien<br/>dur mays il se<br/>retire fort. Il est<br/>bien bon pour en<br/>fayre medailles,<br/>mays il veult<br/>estre fort subtillem<exp>ent</exp><br/>passé.</div></div></folio></body></html>
