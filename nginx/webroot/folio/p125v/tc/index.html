<!DOCTYPE html><html><head><meta charset="utf-8"/><title>tc_p125v</title></head><body><folio layout="margin"><div id="p125v_a1"><div data-layout="center"><h2><al>Viperes</al> et <al>serpens</al></h2>
Jay moule une <al>vipere</al> qui pour le gect est des plus propres<br/>que nul aultre <al>serpent</al> pource quelle ha belles escailles &<br/>bien apparentes par tout le corps & principallem<exp>ent</exp> sur la teste <br/>et soubs la gorge Elle ha la teste platte le museau rousset<br/>tendant a lincarnadin & retrousse co<exp>mm</exp>e l<al>aspic cornu</al> ou comme <del>un</del><br/>le dessus du groin dun <al>cochon</al> Grosses machoueres Les yeulx<br/>fort pres du museau Et la gueule fort ouverte ou elle <add>ha</add> des<br/>dents canines doubles de chasque coste sortant toutes dun tuyau<br/>de chair qui les couvre et revest Elle ha aussy dans la<br/>gorge un tuyau de chair faict comme la verge dun <al>chien</al><br/>dou sort son fisson Les aultres <al>serpents</al> ont double<br/>reng de dents</div> <div data-layout="left-top">Si tu veulx <del>couper</del><br/><del>les</del> mouler les <al>serpents</al><br/>la gueule ouverte<br/>il fault couper la<br/>teste & la laisser<br/>dedans car elle<br/>ne seroit pas en<br/>despouille</div> </div><div id="p125v_a2"><div data-layout="center"><h2>Mouler <al>tortues</al></h2>
Cest une matiere particuliere du gect des <al>serpents</al> &<br/>herbes et fleurs pourceque les cavites qui sont entre<br/>les deulx coquilles requierent plusieurs pieces Elles<br/>se moulent de <m>plastre</m> pour gecter en <m>sucre</m> sans faire gect<br/>co<exp>mm</exp>e font toutes choses que tu vouldras</div> </div><div id="p125v_a3"><div data-layout="center"><h2><m>Plastre</m> pour gect de <m>cire</m></h2>
Quand tu veulx gecter en <m>cire</m> dans le <tl>moule de <m>plastre</m></tl><br/>il fault que tu s√ßaiches pour secret quil est besoing<br/>que ton <tl>moule</tl> soict dans l<m>eau chaulde</m> Jamays lanimal<br/>ne vient si net quen <m>metal</m> pourceque la <m>cire</m> grippe Mays<br/>cest pour esbaucher animal au plus pres du naturel <del>Et</del><br/>pour apres le reparer Il en fault bien oster toutes les<br/>escailles <del>Quand</del> <add>Car</add> la cire y entreroit & ne se despouilleroit<br/>pas En moulant aussy lanimal Abas les escaille pour <m>cire</m><br/>& au contraire frotte les au rebours affin quelles seslevent<br/>pour animaulx car elles sen monstrent mieulx Nattend pas<br/>aussy a despouiller ta <m>cire</m> quelle soict <del>un peu</del> du tout<br/>refroidie Mays pendant quelle est un peu chaulde<br/>Quand tu as aussy moule le premier gect de lanimal<br/>descouvre le bien la moictie Affin quil soit en despouille<br/>Y en ayant aultant dans un <tl>moule</tl> quen laultre Fais aussy<br/>force gects larges sentretenant a lanimal affin de le fortifier<br/>en se despouillant & apres tu couppes cela</div> <div data-layout="left-bottom"><br/>L<m>albastre</m><br/>co<exp>mmun</exp>ement apelle qui<br/>touteffois est<br/><m>plastre</m> est bien<br/>dur mays il se<br/>retire fort Il est<br/>bien bon pour en<br/>fayre medaille<br/>Mays il veult<br/>estre fort subtillem<exp>ent</exp><br/>passe</div></div></folio></body></html>
