<!DOCTYPE html><html><head><meta charset="utf-8"/><title>tcn_p054v</title></head><body><folio layout="margin"><div id="p054v_1"><div data-layout="center">
Pour faire seicher les confictures <del>ayes une</del> qui ne sont liquides,<br/>ayes une tine percée des deulx costés d'une petite fenestre quarrée,<br/>& par icelles passe des bastons d'une part & d'aultre, & sur iceulx<br/>pose un crible faict de fisselles en forme de ret. Et là dessus<br/>tu colloqueras proprem<exp>ent</exp> les vaisseaulx de tes confictures. Et aya<exp>n</exp>t<br/>mis au fonds de la tine un rechault ou deulx, couvre la tine<br/>avecq un linceulx en double.</div></div><div id="p054v_2"><div data-layout="center"><h2>Pour fayre suivre un cheval</h2>
Il luy fault donner du <m>pain sucré</m>, & il cognoistra celuy<br/>qui luy fera ce bien.</div><div data-layout="center">Et pour le mainctenir en bonne disposition de cheminer, <del>mects le</del><br/>fais luy prendre un bon train des le commancem<exp>ent</exp> du chemin & le<br/>continue.</div></div><div id="p054v_3"><div data-layout="center"><h2>Chiens</h2>
Pour les garder de mordre, il est bon d'avoir des pelottes<br/>de <m>gemme</m> acoustrée co<exp>mm</exp>e celle des <pro>cordonniers</pro> & leur gecter co<exp>mm</exp>e ilz<br/>te jappent, & ilz mordront tellement les pelottes qu'ilz s’empasteront<br/>les dents & ne te pourront nuire.</div></div><div id="p054v_4"><div data-layout="center"><h2>Pour desguiser un cheval</h2>
Luy coupper les oreilles & la queue, & avecq de la <m>paille</m><br/>allumée luy faire griller le poil de la teste & ailleurs.</div></div><div id="p054v_5"><div data-layout="center"><h2>Bottes de <m>foin</m></h2>
Par faulte de bottes, tu peux faire de la corde de <m>foing</m> & t'en<br/>entourner les jambes, & jamays la pluye ne passera.</div></div></folio></body></html>
