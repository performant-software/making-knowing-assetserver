<!DOCTYPE html><html><head><meta charset="utf-8"/><title>tcn_p082r</title></head><body><folio layout="margin"><div id="p082r_a1"><div data-layout="center"><h2>Chaleur de <m>cuivre</m></h2>
Il est assés chault quand tu le vois net & uny par dessus,<br/>sans <m>crasse</m>.</div> </div><div id="p082r_a2"><div data-layout="center"><h2>Chassis</h2>
Le <m>fer</m> & <m>cuivre</m> font soufler si le <m>metal</m> y touche, & le <m>bois</m><br/>se tourmente. Fais doncq un moule de <m>boys</m>, & fais faire<br/>des chassis de <m>brique</m> dans ce moule, de telle espesseur que tu<br/>vouldras.</div> </div><div id="p082r_a3"><div data-layout="center"><h2><m>Glaire d'oeufs</m></h2>
La <m>glaire d'oeufs</m> donne force au sable pour en faire<br/>plusieurs gects.</div> </div><div id="p082r_a4"><div data-layout="center"><h2><pro>Horlogeurs</pro></h2>
Pour departir à proportion les dents de leurs roues, ils n'usent<br/>point de compas, car il n'y en a point de si subtil qui peult compasser<br/>si petites distances co<exp>mm</exp>e celles des petites roues. Mays il font une<br/>platteforme (qu'ils appellent) de <m>letton</m> distribuée en plusieurs<br/>cercles & chasque cercle est divisé en esgalles distances marquées<br/>d'un point, et chasque cercle en a certain nombre, co<exp>mm</exp>e l'un 30,<br/>l'aultre 36, l'aultre 40 &. Puys, sur le centre perce de la<br/>platteforme, ilz y posent la petite roue, et sur le centre de<br/>la roue, une ligne platte ou halidade, laquelle se dirige au cercle<br/>du nombre que tu veulx marquer sur ta roue. Puys, avecq une<br/>pointe, ilz marquent une ligne sur la roue. Puys remuent l'halidade<br/>sur le point suivant, & trassent ainsy en continuant. Et pour<br/>noter les points sur les cercles de leur platteforme, il divisent<br/>le cercle en trois, &, puys divisent ceste troisiesme partie en<br/>tant de distances qu'il est necessaires en esgard à la totale<br/>division du cercle, & font en ceste sorte leur division & departem<exp>ent</exp><br/>des dents aussy<br/>subtile qu'il leur<br/>plaist.</div></div></folio></body></html>
