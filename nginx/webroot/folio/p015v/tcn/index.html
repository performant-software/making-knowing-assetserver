<!DOCTYPE html><html><head><meta charset="utf-8"/><title>tcn_p015v</title></head><body><folio layout="margin"><div id="p015v_1"><div data-layout="center"><h2>Tablettes</h2>
Il s'en faict de <m>buys</m> marquetées d'<m>ebene</m>, <m>sandal</m>, <m>yvoire</m> ou d'<m>or</m><br/>et d'<m>argent</m> comme <m>damasquine</m>. Puys on y escript avecq une <tl>poincte<br/> d'argent</tl>, et aprés on l'efface avecq de l'<tl><m>os de <al>seiche</al></m></tl>, les en frottant.</div></div><div id="p015v_2"><div data-layout="center"><h2>L<exp>ett</exp>re plus lisable</h2>
On taille les plus grandes pieces de <m>beril</m> ou <m>cristal</m> en rond<br/>d'un costé & de plat par l'aultre, puys on l'enchasse avecq un<br/> petit manche et on assoict le costé plat sur la l<exp>ett</exp>re.</div></div><div id="p015v_3"><div data-layout="center"><h2>Stamper</h2>
Si tu as quelque medaille de <m>bronze</m> & que tu la veuilles<br/>fayre fort legere, fais en un cave de <m>plomb</m> puys estands<br/>sur iceluy du clinquant ou des lames de <m>plomb</m> ou <m>d'argent</m><br/> <del>recuit</del> recuit & pose ta medaille de <m>bronze</m> dessus & frappe avecq<br/> un <tl>mail</tl> de <m>bois</m>.</div></div><div id="p015v_4"><div data-layout="center"> <h2>Ramolir la <m>corne</m></h2>
Ceulx qui <del>acou</del> mectent en œuvre les <la>agnus dei</la> & font des cercles<br/> de <m>corne</m> pour certaines petites boictes ramolissent <del>ladicte</del> lesdicts<br/>cercles les mectant seulem<exp>ent</exp> tremper dans l'<m>eau</m> chaulde & les façonnent aprés<br/>sur un <tl>triboulet</tl> en rond ou faict en ovale.</div></div><div id="p015v_5"><div data-layout="center"> <h2><bp>Oreilles</bp></h2>
Quand quelque defluxion y vient, il se fault bien garder d'y rien<br/>mectre dedans, et selon le proverbe à l'<bp>oeil</bp> & à l'<bp>oreille</bp> il n'y fault<br/>toucher que du <bp>coulde</bp>. Touteffois à l'<bp>oreille</bp> affectée est bon de mectre<br/>du <m>cothon</m> musqué, c'est à dire tenu parmy du <pa>musc</pa>, car il conforte<br/> bien fort.</div></div><div id="p015_6"><div data-layout="center">  <h2>Mal des dents </h2>
Aulcuns mectent une gousse d'<m>ail</m> dans l'oreille qui est<br/>du costé que la dent faict mal, & en deux ou trois heures<br/>il<x>z</x> s'en trouvent bien. Aultres mectent dans la narine<br/>qui est du costé de la dent qui deult de la peau verte<br/>raclee d<del>e</del>u serment de bisaube, sçavoir celle qui est soubs<br/>la grise qui semble sarment.</div></div></folio></body></html>
