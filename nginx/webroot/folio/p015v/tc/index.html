<!DOCTYPE html><html><head><meta charset="utf-8"/><title>tc_p015v</title></head><body><folio layout="margin"><div id="p015v_1"><div data-layout="center"><h2>Tablettes</h2>
Il sen faict de <m>buys</m> marquetees d<m>ebene</m> <m>sandal</m> <m>yvoire</m> ou d<m>or</m><br/> et d<m>argent</m> comme <m>damasquine</m> Puys on y escript avecq une <tl>poincte<br/> dargent</tl> Et apres on lefface avecq de l<tl><m>os de <al>seiche</al></m></tl> les en frottant</div></div><div id="p015v_2"><div data-layout="center"><h2>L<exp>ett</exp>re plus lisable</h2>
On taille les plus grandes pieces de <m>beril</m> ou <m>cristal</m> en rond<br/>dun coste & de plat par laultre puys on lenchasse avecq un<br/> petit manche et on assoict le coste plat sur la l<exp>ett</exp>re</div></div><div id="p015v_3"><div data-layout="center"><h2>Stamper</h2>
Si tu as quelque medaille de <m>bronze</m> & que tu la veuilles<br/>fayre fort legere fais en un cave de <m>plomb</m> puys estands<br/>sur iceluy du clinquant ou des lames de <m>plomb</m> ou <m>dargent</m><br/> <del>recuit</del> recuit & pose ta medaille de <m>bronze</m> dessus & frappe avecq<br/> un <tl>mail</tl> de <m>bois</m></div></div><div id="p015v_4"><div data-layout="center"> <h2>Ramolir la <m>corne</m></h2>
Ceulx qui <del>acou</del> mectent en Å“uvre les <la>agnus dei</la> & font des cercles<br/> de <m>corne</m> pour certaines petites boictes Ramolissent <del>ladicte</del> lesdicts<br/>cercles les mectant seulem<exp>ent</exp> tremper dans l<m>eau</m> chaulde & les faconnent apres<br/>sur un <tl>triboulet</tl> en rond ou faict en ovale</div></div><div id="p015v_5"><div data-layout="center"> <h2><bp>Oreilles</bp></h2>
Quand quelque defluxion y vient il se fault bien garder dy rien<br/>mectre dedans Et selon le proverbe a l<bp>oeil</bp> & a l<bp>oreille</bp> il ny fault<br/>toucher que du <bp>coulde</bp> Touteffois a l<bp>oreille</bp> affectee est bon de mectre<br/>du <m>cothon</m> musque cest a dire tenu parmy du <pa>musc</pa> car il conforte<br/> bien fort</div></div><div id="p015v_6"><div data-layout="center">  <h2>Mal des <bp>dent</bp>s </h2>
Aulcuns mectent une gousse d<m>ail</m> dans l<bp>oreille</bp> qui est<br/>du coste que la <bp>dent</bp> faict mal & en deux ou trois heures<br/>il sen trouvent bien Aultres mectent dans la <bp>narine</bp><br/>qui est du coste de la <bp>dent</bp> qui deult de la peau verte<br/>raclee d<del>e</del>u serment de bisaube scavoir celle qui est soubs<br/>la grise qui semble sarment</div></div></folio></body></html>
