<!DOCTYPE html><html><head><meta charset="utf-8"/><title>tc_p009r</title></head><body><folio layout="margin"><div id="p009r_1"><div data-layout="center"><h2>Laboureur</h2>
Pource que le <m><pa>millet</pa></m> est de nature fort sec les <m><pro>mestiviers</pro></m><br/>le plus souvent le battent de nuict a la frescheur & aux<br/>rays de la lune Ce qui ne se pourroict faire daultre <m>bled</m><br/>qui est plus humide Car il <del>le</del> fault laisser passer les<br/> rayons du soleil par dessus Et gueres on ne bat que le<br/> soleil ne soit vers le midy Incontinent que le <m><pa>mil</pa></m> est<br/>couppe il fault labourer la terre Car la racine la<br/>mange & amaigrist aulta<exp>n</exp>t comme si le <m><pa>millet</pa></m> estoit en pied<br/>La terre ou le <m><pa>millet</pa></m> aura este seme diminue bien de sa<br/> fertilite <del>& c</del> ce qui se coignoist <del>bien</del> a la prochaine semence<br/>quon faict apres Mays sur tout le <m><pa>bled</pa></m> appelle <m><pa>pomole</pa></m><br/> en <pl>gascoigne</pl> ou baillard en <pl>france</pl> faict selon le dire<br/>commun trembler la terre sept ans apres Les <m>febves</m><br/> ameliorent & amendent le solage pourveu quon y laisse<br/>pourrir les racines & tyges</div></div><div id="p009r_2"><div data-layout="center"><h2><pro>Painctre</pro></h2>
Aulcuns apres avoyr couche leur couleur adoulcissent avecq<br/>le plat dune <tl>plume</tl> Mays le gros <tl>pinceau</tl> est le meilleur</div></div><div id="p009r_3"><div data-layout="center"><h2><pro>Marchant</pro></h2>
Ilz ont communement quattre livres Le tyrant qui est un<br/>formulayre pour les aprentifs par lequel ilz peuvent scavoir<br/> ce que chasque piece de marchandise tire & <del>co</del> a combien elle se<br/>  doit vendre Le second est le broillart ou grossierem<exp>ent</exp> ilz mectent<br/> ce quilz vendent journellem<exp>ent</exp> Le tiers est le livre de vente ou<br/>  ilz reduisent au net et mectent le compte par le menu de ce qui est<br/>  contenu au broillart Le quatriesme est le livre de raisons<br/>  qui faict mention de la vente du compte arreste de la cedulle<br/>  & du terme du payement & a cestuy cy <del>l</del> il est adjouxte foy en<br/>  jugement</div></div></folio></body></html>
