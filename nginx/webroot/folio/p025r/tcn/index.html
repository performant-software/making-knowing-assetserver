<!DOCTYPE html><html><head><meta charset="utf-8"/><title>tcn_p025r</title></head><body><folio layout="margin"><div><cont><id>p024v_1<div data-layout="center">cent <ms>pas</ms> loing de la batterie & on les entourne de barriquades<br/>ou tranchées. Et là on va querir la <m>pouldre</m> dans des <tl>sacs</tl> ou<br/><tl>cabats</tl>. Et chasque piece ha son <tl>cabats</tl> pour charger trois ou<br/>quattre fois. Quand doncq le canon est assis sur la platteforme,<br/>on mect une table à preuve d'harquebus entre les deulx <ms><tl>gabions</tl></ms>.<br/>Puys avecq la lanterne un <pro>canonier</pro> le charge & avecq le refoulouer<br/>qui est à <del>len</del> l'aultre bout de la lanterne deulx hommes tant<br/>qu'ilz peuvent refoulent la <m>pouldre</m>, en noeuf ou dix poulsades,<br/>jusques à ce qu'ilz trouvent la <m>pouldre</m> dure & bien acachée.<br/>Aprés un aultre mect le <m>foing</m> ou la <m>paille</m> et les <del>r</del> aultres<br/>refoulent un peu. Un aultre mect la balle et le porteur<br/>de <m>foing</m> y en mect aulta<exp>n</exp>t qu'<corr>au</corr>paravant & on refoule un<br/>peu. Aulcuns mectent des tapons de <m>bois</m>, mays cela est dangereulx<br/>de faire crever la piece. Et là où il fault tirer beaucoup<br/>de  <del>canon</del> coups, il fauldroit beaucoup de tapons qui cousteroient<br/>beaucoup à porter. Le canon estant chargé, xx ou xxv<br/><pro>pionniers</pro> le poulssent en avant avecq des barres se tena<exp>n</exp>t<br/>au costé derriere les <tl>gabions</tl>, sans oster la table jusques à ce<br/>que la canon la touche. Le canon estant en advant, le<br/><pro>canonier</pro> l'affuste avecq les coings qui sont par derriere,<br/>prenant la mire par chasque costé puys au milieu. Puys un<br/>aultre qui est tout prest donne foeu. Il fault à chasque canon<del>ier</del><br/>3 <pro>canoniers</pro>: le chargeur, celuy qui mire, celuy qui donne foeu.<br/>Quelque fois contre un camp où a une bresche on tire des<br/>cartuches faictes co<exp>mm</exp>e tu as ailleurs, ou bien on se sert d'un de<br/><m>basane</m> plein de <m>cailloux</m>, <m>clous de charrette</m> & semblable.<br/></div><div data-layout="center"><del>P</del> Il ne fault point qu'un <del>ch</del> canon marche qu'il n'aye deulx<br/>attelaiges, soict de <m>bois</m> soict de <m>fer</m>. Et pour garnir les roues,<br/>flasques & aultres equipaige d'un canon, il fault sept <ms>quintaulx</ms><br/>& demy de <m>fer</m>. <del>Pour les pre</del> La meilleure batterie se faict<br/>en courtine se disent aulcuns  <del>pour</del> cest co<exp>mm</exp>e de <del>biene</del>  biays car en<br/>ce faisant tu esbranles plusieurs <m>pierres</m>.</div><div data-layout="bottom">Aulcuns mettent des petites roues d'une piece & de quelque table espece au bout<br/>de l'afust de la piece, affin qu'elle se tire plus tost & sans faire bruit.<br/>Aultres mectent du <m>cuir</m> tout aultour des <del>la</del> roues & mectent aussy aulx<br/>pieds de <al>chevaulx</al> des soles ou souliers de <m>cuir</m> affin qu'on ne<br/>les entende point.</div></div></folio></body></html>
