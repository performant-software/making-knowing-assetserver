<!DOCTYPE html><html><head><meta charset="utf-8"/><title>tcn_p006r</title></head><body><folio layout="margin"><div id="p006r_1"><div data-layout="center"><h2>Pour poser et assoir d’<m>or bruny</m> et donner<lb>rouge ou verd ou bleud</h2>
La <m>ceruse</m> & <m>blanc de plomb</m> n’est pas propre pour blanc poly<br/>ne pour brunissement pource qu’elle est grasse, mays elle est bien<br/>bonne pour <m>or mat</m> qui se faict à <m>huile</m>, la meslant avecq <m>ocre</m><br/>jaulne & <m>mine</m> <del>po</del> & destrempant le tout à <m>huile</m>. Et cest <m>or mat</m><br/>ainsy apliqué dure <env>à la pluye</env> comme les <m>plomberies dorées</m><br/>& choses semblables. Doncques pour <m>or bruny</m> prens de<br/> <m>bonne craye bien blanche, bien broyée</m> & destrempée avecq <m>colle<br/>à destrempe</m>, & en fais quattre couches, l’une aprés l’aultre, sur<br/>le <m>bois</m>. Et la derniere estant seiche, frotte la avecq de la<br/><m><pa>prele</pa></m>, qui est une herbe aultrement appellée <m><pa>queue de cheval</pa></m>, pour<br/>la rendre bien polye. Aprés ayes du <m>fin <la>boli <pl>armeni</pl></la></m> & de la <m>sanguine</m>,<br/>aultant d’un que d’aultre, aussy gros de <m>suif de <al>mouton</al></m> comme<br/>une <m><pa>febve</pa></m> ou un <m><pa>poys</pa></m> selon la quantité du <m>bol</m>, et un petit de<br/><m>charbon de <pa>saule</pa></m> ou aultant que de <m>suif</m>, & <ms>une demy coquille de<br/><pa>nois</pa></ms> pleine de <m><pa>safran</pa></m> demy bruslé. Aulcuns y mectent un peu de<br/><m>sucre candy</m>. Broyés tout ensemble avecq <m>eau</m>, & l’apliqués sans<br/><m>gomme</m> ne <m>colle</m>, & laissés seicher, & frottés le lieu que vous vouldrés<br/>dorer avecq un lopin de <tl>drap</tl> blanc pour mieulx unir, & quand<br/>le lieu frotté est un peu luisant, c’est signe que l’<m>or</m> se portera<br/>bien. Ayant frotté, lave avecq un <tl>pinceau</tl> net imbu d’<m>eau claire</m><br/>le lieu que tu veulx dorer & soubdain aplique l’<m>or</m>, lequel tu<br/>bruniras estant sec. Et si tu y veulx poser du <m>rouge cler</m> & en<br/>glasser <del>de</del>, braye de la <m>laque platte de <pl>Venise</pl></m> sur le <tl><m>mabre</m></tl><br/>avecq de l’<m>huile de <pa>noix</pa> ou de <pa>lin</pa></m>. Estant brayé, mesle du<br/><m>vernis de tourmentine ou d’<pa>aspic</pa></m> & apliques sur l’<m>or</m> avecq<br/>le <tl>pinceau</tl>. Le <m><pa>bresil</pa></m> & la <m>laque ronde</m> se meurent. Pour vert,<br/>destrempe <m>verd de gris</m> avecq <m>huile de <pa>noix</pa> ou de <pa>lin</pa></m> & le<br/>braye, aprés mesles y du <m>vernis de tourmentine & non d’<br/><pa>aspic</pa></m>, qui ne convient pas avecq le <m>verdegris</m>. Si tu veulx<br/>glacer d’<m>azur</m>, il le fault poser sur <m>argent bruny</m> et<br/>prendre <m>azur d’esmail</m>, & sans brayer destrempe le avecq<br/><m>vernis de tourmentine</m> & l’aplique.</div></div></folio></body></html>
