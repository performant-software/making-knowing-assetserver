<!DOCTYPE html><html><head><meta charset="utf-8"/><title>tcn_p051r</title></head><body><folio layout="margin"><div id="p051r_a1"><div data-layout="center"><h2>Contretirer</h2>
Fais de l'<m>eau de savon</m> & d'icelle frotte & humecte la piece de taille<br/>doulce que tu veulx contretirer, puys pose dessus du <m>papier</m> blanc<br/>& frotte par dessus bien fort avecq une dent ou un cul de <m>verre</m>,<br/>& tu emporteras ta piece imprimée. Il est vray qu'elle sera à gauche,<br/>mays si tu <m>huiles</m> ton <m>papier</m> d'<m>huile d'aspic</m> <del>&</del> <add>ou</add> de <m>tourmentine</m>,<br/>il te le representera à <del>gauche</del> droicte de l'aultre costé. Suys<br/>doncq ces traicts avecq un pinceau ou une plume, puys chaufe<br/>le <m>papier</m> & l'<m>huile</m> s'en ira & laissera ton <m>papier</m> blanc. Et si<br/>tu veulx que cela ne se cognoisse poinct, si par cas fortuict tu<br/>as emprunté la piece, mouille le <m>papier</m> et le pollissement qu'a<br/>faict le brunissouer au revers, qui faict apercevoir ce qui a esté<br/>faict, ne se cognoistra point. L'<m>eau de savon</m> faict jaulnir<br/>la piece, mays l'<m>eau bien gommée</m>, qui ha le mesme effaict, ne le<br/>faict poinct. Si tu veulx, fais pour cest effect <m>eau gommée</m>,<br/>puys, y destrempe du <m>savon</m> & fais co<exp>mm</exp>e dict est.</div></div><div id="p051r_a2"><div data-layout="center"><h2><pro>Tailleurs en planches</pro></h2>
Pour nettoyer les planches de <m>cuivre</m> ou pour mieulx faire<br/>imprimer celles qui sont usées, fais les bouillir en <add>bonne</add> <m>lessive</m> <add>bien co<exp>n</exp>sumee à la <m>buee</m></add><br/>quattre ou cinq bonnes heures, puys fais ton <m>ancre</m> avecq<br/><m>huile de lin</m> & non avecq <m>huile de noix,</m> & presse avecq les rouleaus.<br/>Les planches de <m>cuivre</m> sont plus tost faictes que les planches<br/>de <m>boys,</m> mays elles ne sont pas si propres à promptem<exp>ent</exp><br/>imprimer. Celles de <m>boys</m> sont penibles et aussy auront plustost<br/>imprimé vint foeilles que l'aultre deulx. Pour tailler en <m>boys</m>,<br/>le secret est de pocher premierem<exp>ent</exp>, c'est à dire de coucher la<br/>piece contretirée ou desseignée sur la planche de <m>boys</m> & faire<br/>que le costé du traict soict collé sur le <m>bois.</m> Estant sec,<br/>tu viens à legerem<exp>ent</exp> frotter d'un mouchouer mouillé le revers<br/>du <m>papier,</m> qui en frottant se rendra si subtil qu'il ne demeurera<br/>presque que le traict, lequel aprés on suict en taillant le fonds.<br/>Tu pourrois faire cela au <m>verres</m> historiés & couché de<br/><m>noir</m> destaillé pour aprés esgratigner & coucher tes couleurs<br/>sur le descouvert. Pour faire l'<m>ancre</m> pour planches de <m>cuivre</m>,</div><div data-layout="left-bottom">Ces rouleaus<br/>sont bons pour<br/>imprimer promptem<exp>ent</exp><br/>avecq des<br/><m>cartons</m> taillés<br/>diverses sortes<br/>de pastes.</div><div data-layout="left-bottom">On peult mectre<br/>les planches parmy<br/>le linge quand la<m>lexive</m> est bienaffinée, ou biendans un pot.</div><cont></div></folio></body></html>
