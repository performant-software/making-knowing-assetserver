<!DOCTYPE html><html><head><meta charset="utf-8"/><title>tcn_p057r</title></head><body><folio layout="margin"><div><cont><id>p056v_1<div data-layout="center">La <m>laque</m> est longue à seicher à <m>huile</m> et pour ceste occasion<br/>il fault parmy broyer du <m>verre</m>. Mays il fault choisir du<br/><m>cristallin</m> pource qu'il est plus net. Et pource qu'il seroit trop malaisé<br/>de soy mesme à broyer, il le fault faire rougir au feu, puys<br/>tout rouge le gecter dans de l'<m>eau</m> froide, & il s'esmiettera & pulverisera<br/>aysem<exp>ent</exp> pour aprés le broyer. @ Estant bien broyé <del>il</del> avecq force <m>eau</m>,<br/>il semble <m>blanc de plomb</m> broyé, mays pour cela il n'ha point de corps.<br/>Je croy qu'il seroit bon pour le gect.</div><div data-layout="center">@ Le <m>blanc de plomb</m> se faict de <m>lame de plomb</m> battue subtile & mise<br/>soubz le <m>fumier</m>.</div><div data-layout="center">Le <m>vernis blanc de <m>tourmentine</m> ou d'<m>huille d’<pa>aspic</pa></m> et de <m>tourmentine</m></m><br/>se colore aveq de la <m>terra emerita pulverisée</m>, la faisant bouilhir ensemble.<br/>Il donne couleur d'or sur l'<m>argent</m> et plus beau s'il est bruny. Il est sec<br/>en <tmp>ung quart d'heure</tmp>. L'<m>aloé</m> feroit bien plus couleur haulte, mais il est long<br/>à seicher & l'aultre est sec en <tmp>ung quart d'heure</tmp>, <tmp>l'yver</tmp> aussi bien que <tmp>l'esté</tmp>.</div><div data-layout="center">La bonne <m>lacque</m> mouillée de <m>salive</m> se rend promptem<exp>ent</exp> obscure. Celle de<br/><pl>Florence</pl> est trop gommée.</div><div data-layout="center">Si tu fais couche d'<m>encre d'<pro>imprimeur</pro></m> sur du <m>velours</m> et y aplicque <m>or de<br/>feuille</m> et puis estire le <m>velours</m>, il se monstrera grené comme si s'estoit <m>pouldre<br/>d'or</m> semée dessus.</div><div data-layout="center">Le <m>vermillon</m> broyé de soy mesme est blaffart et palle, mays broyé<br/>aprés la <m>laque</m>, il est plus beau.</div><div data-layout="center">Pour desgraisser les <tl><m>mabres</m></tl>, on y broye de la <m>cendre commune</m>,<br/>laquelle est bonne aprés pour faire la premiere impression<br/>d'un tableau qui se prepære à <m>huile</m> affin de boucher les fissures<br/>& rimes du <m>boys</m>. Elle ha plus de corps que la <m>croye</m> & ha<br/>certaine <del><m>croye</m></del> graisse. On la mesle avecq ladicte <m>croye</m> ou<br/><del>ra</del> avecq les couleurs ramassées du <tl>vaisseau</tl> où l'on nettoye les<br/><tl>pinceaulx</tl>. Elle est desiccative et espargne des couleurs. <del>Sur</del><br/>Ceste premiere impression faicte sur le <m>boys</m>, on racle avecq<br/>un <tl>costeau</tl> pour l'unir. Aprés on y faict une seconde impression<br/>de <m>cerusse</m> ou <add>meschantes</add> couleurs meslées. En un tableau à <m>huile</m> <add>sur <m>toile</m></add>, on ne<br/>faict qu'une impression, et la mesme <m>cendre</m> y peult servir.<br/>Aprés aussy qu'on ha broyé une couleur, on y broye de la <m>mie de<br/>gros pain</m> pour desgraisser le <tl><m>mabre</m></tl>.</div></div></folio></body></html>
