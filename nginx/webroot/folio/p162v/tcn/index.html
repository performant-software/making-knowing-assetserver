<!DOCTYPE html><html><head><meta charset="utf-8"/><title>tcn_p162v</title></head><body><folio layout="margin"><div id="p162v_1"><div data-layout="center"><h2><pa>Pescher</pa></h2>
Pource que ils jectent & florissent des premiers & par<br/>ainsy sont atrapés de la <del>ch</del> gelee, on les deschausse<br/>l’hiver affin que <del>l’hyver</del> le froid les retarde, et que <del>le</del><br/>florissant plus tard les fleurs viennent à proffict.</div></div> <div id="p162v_2"><div data-layout="center"><h2><pa>Oliviers</pa></h2>
En <pl>Espaigne</pl> on les deschausse l’hiver & l’esté on les<br/>chausse fort de <m>terre</m></div></div> <div id="p162v_3"><div data-layout="center"><h2>Pied de <al>butor</al></h2>
Pour le mouler il est mieulx de luy estendre bien les<br/>doitgs & ongles sur quelque chose plaine & le laisser<br/>ainsy seicher quelques <ms><tmp>jours</tmp></ms>, pource que en seichant<br/>les escailles se monstrent plus rudes & les nerfs & tendons<br/>deviennent plus aparents, et par ainsy le pied moulé<br/>sera plus artiste.</div></div> <div id="p162v_4"><div data-layout="center"><h2>Moules de choses qui ne sont<lb>en despouille</h2>
Les animaulx qui ne sont en despouille ne se peuvent<br/>mouler qu’à deulx moules, qui ne se doibvent ouvrir qu’aprés<br/>qu’ils sont bien recuits & que l’animal enclos <corr><del>ne</del></corr> soict bien<br/>bruslé. Les animaulx qui ont os ou escaille, qui ne se<br/>reduisent en pouldre ains demeurent en lopins calcinés,<br/>ne sortiront jamays par le gect quelque soufler qu’on<br/>fist ne quelque <m>argent</m> vif qu’on y mist ou un <tl>tuyau<br/>de <m>plume</m></tl> en moulant pour servir de gect. C’est pourquoy<br/>on moule à deulx moictiés, affin que, le <tl>moule</tl> s’ouvrant<br/>apres avoyr esté recuit, la chose bruslée se puisse bien<br/>nettoyer. Mays advise de le bien laisser froidir, affin<br/>qu’en osta<exp>n</exp>t  les <tl>crampons</tl> esta<exp>n</exp>t chault et lors qu’il est plus<br/>frangible, quelque chose ne se rompe. Pendant qu’il est chault<br/>la crouste & <m>cendres</m> qu’il laisse & qui adhære au <tl>moule</tl> s’ostera<br/>mieulx estant froid. Note aussy que, du costé du <tl>moule</tl> bas,<br/>quand tu recuits, l’animal qui bouille y laisse une <m>crasse</m>. Et<br/>pour ceste occasion on marque toujours le <tl>moule</tl> où est le dos<br/>de l’animal, affin qu’en recuisant il soit en hault & dessus, & que par<br/>ce moyen il soict plus net.</div></div></folio></body></html>
