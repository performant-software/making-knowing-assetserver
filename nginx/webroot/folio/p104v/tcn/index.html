<!DOCTYPE html><html><head><meta charset="utf-8"/><title>tcn_p104v</title></head><body><folio layout="margin"><div id="p104v_1"><div data-layout="center"><h2>Contre la galle des <al>chiens</al></h2>
Une demy  pour les grands, en pouldre subtile,<br/>battu avec deux <m>blanc d'oeufs</m> & un quarteron<br/>d'<m>huile</m>. Leur faire boire à jeun, les ayant tenus<br/>la nuit enfermés sans manger. Aprouvé</div> </div><div id="p104v_2"><div data-layout="center"><h2>Pour gect</h2>
Si tu as quelque piece qui ne soict point de despouille &<br/>grande, moule la avec de la <m>cire</m>, soict cave ou relief, pource que<br/>elle preste estant molle & obeist, et ainsy se separe de la piece<br/>sans y rien laisser. Mays advise que la <m>cire fondue</m> ne soict<br/>ne trop chaulde ne trop froide. Aulcuns moulent avec de la<br/><m>cire</m> eschaufee dans de l'<m>eau chaulde</m>, mays en pressant le<br/><tl>moule</tl> se gaulchist & se faict faulx. Quand tu as le cave de<br/><m>cire</m>, tu y peulx gecter de l'<m>ardille fort doulce</m> & fort destrempee<br/>& claire, & laisse secher à l'aise. Puys tu feras un cave<br/>là dessus <del>ave</del> de <m>plomb</m> ou <m>estaim</m>, dans <del>tu</del> lequel ce que tu<br/>formeras sera de bonne despouille.</div> </div><div id="p104v_3"><div data-layout="center"><h2><pro>Orfevre</pro></h2>
Sçaiches que c'est que travailler le pailleterie, c'est<br/>des escailles d'<m>argent</m> pur & d'<m>argent doré</m>, de quoy on faict<br/>les hoquetons des <pro>archiers</pro>.</div> </div><div id="p104v_4"><div data-layout="center"><h2>Espinette jouant toute seule</h2>
Fais un axe tout entourné de roues percees tout aultour<br/>en l'espesseur et attaches des <m>plumes</m> co<exp>mm</exp>e pour cistre ou<br/>espinette, & les dispose selon la chançon que tu vouldras<br/>faire dire, y laissant distance convenable. Et tourna<exp>n</exp>t<br/>l'axe, ou par toy mesme ou par ressort d'horloge, ton invention<br/>s'effectuera.</div></div></folio></body></html>
