<!DOCTYPE html><html><head><meta charset="utf-8"/><title>tcn_p163r</title></head><body><folio layout="margin"><div id="p163r_1"><div data-layout="center"><h2><pro>Parfumeur</pro></h2>
Ils mectent volontiers moictié d'<m>ambre</m> & moictié <m>musc</m> & fort<br/> peu de <m>civette</m>, pource que l'<m>ambre</m> emporte tousjours la<br/>principalle senteur sur le <m>musc</m>.</div> <div data-layout="center">Pour espargner l'<m>ambre</m>, ilz mectent volontiers aulx couches<br/>blanches un peu de <m>musc</m>, qui donne senteur<br/>plus violente. Mays pour oster ou cacher la noirceur<br/>du <m>musc</m>, ils y mectent un peu d'<m>amydon d'<pl>Angleterre</pl></m>,<br/>qui est parfaitem<exp>ent</exp> blanc.</div> <div data-layout="center">Pour parfumer d'<m>ambre blanc</m> à la façon de<br/><pl>Portugal</pl>, prens un huchau d'<m>ambre</m> bien esmenuissé.<br/>Et ayant mis dans une petite <tl>escuelle</tl> d'<m>argent</m> une cuillere<br/>d'<m>huile de fleur</m>, ou en default d'<m>huile de ben</m>,<br/>sçavoir est une cuillere d'<m>argent</m> qu'on sert à table,<br/>mects y ton <m>ambre gris</m> & pose tout sur foeu lent,<br/>et il se fondra bien tost, si l'<m>ambre</m> est bon, & n'y demeurera<br/>rien grumeleux. Estant le tout fondu, mects y la<br/>grosseur d'un pinon de <m>civette</m>, & fais fondre & mesler<br/>bien ensemble. Aprés prens tes <tl>gands</tl> bien lavés<br/>& bien essuicts, & trempant fort legerem<corr><exp>ent</exp></corr> le bout<br/>du doigt dans le bort de l'<m>huile</m>, estants sur le<br/><tl>gand</tl> peu à peu & avecq patience, & frotte le <tl>gand</tl><br/>entre les mains, & suis les doigts & les costures l'une<br/>aprés l'aultre. Et laisse seicher. Aprés resuicts<br/>co<exp>mm</exp>e devant jusques à ce que l'<m>ambre</m> soict tout posé.</div></div><div id="p163r_2"><div data-layout="center"><h2><m>Eau de vye</m></h2>
Elle est excellente à fayre mouler net, de sorte qu'au lieu<br/>où tu n'en mectras point, le sable communem<x><exp>ent</exp></x> s'attaquera à<br/>la figure. Mays elle veult estre de trois passes. Et pource que<br/>elle ne prend pas aysem<x><exp>ent</exp></x> sur les choses <m>huilées</m>, je croy<br/>qu'il seroit bon d'en mectre parmy l'<m>eau</m> dans laquelle tu<br/>destrempes ton sable.</div></div></folio></body></html>
