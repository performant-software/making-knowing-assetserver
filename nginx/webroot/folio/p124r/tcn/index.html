<!DOCTYPE html><html><head><meta charset="utf-8"/><title>tcn_p124r</title></head><body><folio layout="margin"><div id="p124r_1"><div data-layout="center"><h2>Animaulx à poil et fleurs foibles<lb>et fort tanvres</h2>
Les animaulx à poil sont malaisés à mouler pource que le<br/>poil se releve & se represente co<exp>mm</exp>e meslé & à <del>to</del> parcelles amassées.<br/>Partant il le fault tenir couché avecq quelque chose desiccative<br/>& qui l'affermisse. Et en cela la plus singuliere chose est<br/>l'<m>huile de <pa>froment</pa></m>, de laquelle tu l'oindras. Estant gecté, tu le<br/>pourras reparer. Le corps des <al>papillons</al> et les herbes<br/>qui ont la tige & les foeilles bourrues de certain poil<br/>follet & lanugineulx se doibvent aussy oindre de mesme <m>huile</m><br/>pour tenir ceste bourre couchée; ensemble les fleurs qui ont la<br/>foeille fort delicate & tanvre, car l'<m>huile de <pa>from<exp>ent</exp></pa></m> sec les roidist et affermit.<br/>Et si quelqu'un se vante de mouler ce qui luy sera p<exp>rese</exp>nté,<br/>donne luy à mouler la teste bourrue de l'herbe appellée <pa>dent<br/>de <pl>Lyon</pl></pa> ou un <pa>papus</pa> qui vient des graines de <pa>lapasses</pa><br/>& vole de soy mesme au moindre souspir de vent qu'il fasse.</div></div><div id="p124r_2"><div data-layout="center"><h2>Noyaulx pour mouler creus</h2>
Les animaulx d'<m>or</m> & d'<m>argent</m> se moulent <del>s</del> volontiers creux<br/>pour eviter la pesanteur, et les frais aussy, s'ilz ne sont<br/>bien petits. Mays pour faire l'ame & le noyau, il fault que<br/>le <tl>moule</tl> soit fraichement moulé & non sec.</div></div><div id="p124r_3"><div data-layout="center"><h2>Toile d'<al>iraignee</al></h2>
Elle se deffaict dans l'<m>eau</m> & par ainsy ne se peult mouler<br/>en noyau, mays on gecte l'<al>iraigne</al> et puys on dessaigne<br/>les filets tendus entre les herbes qu'elles font <env>aulx champs</env><br/>sur du <tl><m>quarton</m></tl> avecq une <tl>poincte</tl>. On fait aultour un bort<br/>de <tl><m>papier collé</m></tl> sur le <m>quarton</m> & on gecte d'<m>estaim</m> bien peu allié<br/>de <m>plomb</m>.</div></div><div id="p124r_a4"><div data-layout="center"><h2><m>Or fin</m></h2>
Il y a une nature d'<m>or</m> qu'encores qu'il soict fin & sans alliage<br/>& passé par l'<m>eau fort</m> & l'<m>antimoyne</m> est toutesfoys si aigre<br/>qu'il n'endure presque pas le <tl>marteau</tl>. Et la composition du<br/><m>verdet</m> cy dessus descripte pour fayre courre l'<m>or</m>, le rend si doux<br/>co<exp>mm</exp>e <m>plomb</m>.</div></div></folio></body></html>
