<!DOCTYPE html><html><head><meta charset="utf-8"/><title>tcn_p152v</title></head><body><folio layout="margin"><div id="p152v_1"><div data-layout="center"><h2>Reparer les choses gectées</h2>
Il advient souvent que ce que tu as gecté faict des<br/>baves, ou par le default du <tl>moule</tl>, ou du gect,<br/>ou du <m>metal</m>. Le default du <tl>moule</tl> vient du<br/><m>plastre</m>, qui n'est pas dur & fort et ne soubstient<br/>pas au foeu (ce qui se corrige par le meslange<br/>du <m><la>crocum</la></m>). Communem<exp>ent</exp> aussy, s'il y a imperfection,<br/>c'est auprés du gect. S'il y a aussy trop d'<m>estain</m><br/>en chose mediocrem<exp>ent</exp> espesse, il ne vient pas bien,<br/>pource que l'<m>estain</m> gecté espés se retire & soufle.<br/>Les choses aussy moulées en creux sont fantasques<br/>à gecter. Si doncq il arrive quelque default,<br/>ayes un <tl>coisinet de <m>cuir</m></tl> plein de sable subtil,<br/>& l'ayant posé sur le bequet de la <tl>table des <pro>orfevres</pro></tl><br/>où l'on <tl>lime</tl>, poses y ton ouvraige & le tiens seur<br/>avecq une <tl>corde</tl> <add>qui passe soubs ton <tl><bp>pied</bp></tl></add>. Le sable dans le <tl>sac</tl> obeist & se<br/>renge tantost espés d'un costé & minse de l'aultre.<br/>Lors tantost avecq un <tl>burin</tl>, fais & trasse rudement<br/>les lignes subtiles qui sont obmises ou qui ne sont pas<br/>assés aparentes, ou avecq une <tl>lime</tl> ou un <tl>chaple</tl> oste<br/>les baves. Et s'il y a quelque default de matiere,<br/>qui aye laisse quelque fosse ou chose trop cave,<br/>regrate cela avecq un <tl>burin</tl> et encoche aultour du bort,<br/>puys emprains cela avecq de la <m>cire</m>. Et pose<br/>l'empraincte sur une <tl>lame subtile de <m>plomb</m></tl>, & marque<br/>ainsy la grandeur convenable de <m>plomb</m> ou de la ligue<br/>semblable à ta matiere, puys pose la piece sur la<br/>chose encochée & l'attache bien avecq du <tl><m>fil d'archal</m></tl>,<br/>puys frotte de <m>rosine</m> le bort si c'est <m>estain</m> ou <m>plomb</m><br/>& pose tout aultour de petites pieces tanvres de <m>souldure</m><br/>ou d'<m>estain</m> ou d'aultre chose, puys avecq un <m>fer</m> chault<br/>ou au foeu de la <tl>forge</tl>, <m>soulde</m>, et aprés repare<br/>cela avecq les houtils susdicts & avecq les <tl>ciselets</tl><br/>convenables.</div> <div data-layout="left-top">Pour l'<m>or</m> & petit<br/>ouvraige, il le fault<br/>cimenter sur une<br/>boule de <m>plomb</m>,<br/>qui se posera sur<br/>le <tl>coissinet</tl> & se<br/>tiendra ainsy<br/>avecq la <tl>corde</tl>.</div></div></folio></body></html>
