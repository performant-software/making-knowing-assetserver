<!DOCTYPE html><html><head><meta charset="utf-8"/><title>tcn_p034v</title></head><body><folio layout="margin"><div id="p034v_1"><div data-layout="center"><h2>Pour fayre fondre ou transmuer<lb>une bague mise dans une <tl>boitte</tl></h2>
Ayes une <tl>boitte de <m>buys</m></tl> rayée à cercles comme tu voys, dans laquelle<br/> entrera une aultre petite <tl>boicte</tl> fort à layse, co<exp>mm</exp>e celle que tu voys marquée<br/> B, et fais qu'elle ne touche pas le fonds de la grande marquée A, mays<br/> qu'il y aye quelque distance. Il fault aussy que ce qui entre da<exp>n</exp>s<br/> la grande <tl>boicte</tl> soict bien uny, mays que le bort soict faict à cercles<br/> affin qu'estants joinctes il semble que ce soict une mesme <tl>boicte</tl>.<br/> Il te fault aussy avoir un <tl>couvercle de <m>cuir</m></tl> rond de la longueur<br/> de la <tl>boicte</tl> comme tu voys marquée C, qui entre bien à l'ai<del>ss</del><add>s</add>e &<br/> entourne bien lesdictes <tl>boictes</tl> ainsy mises l'une dans l'aultre.<br/> Et plustost que faire ton jeu de passe passe, il fault que tu<br/> mectes au fonds de la grande <tl>boicte</tl> de la <m>pouldre d'or ou<br/> d'argent</m> ou du <m>mercure amalgamé avecq argent</m>, et puys poses<br/> la petite <tl>boicte</tl> marquée B dessus. Aprés, tenant la <tl>boicte</tl> avecq<br/> le <bp>doigt indice</bp> dessus, tu <add>la</add> presente, et ne voyant que le fonds de<br/> la petite <add><tl>boicte</tl></add> marquée B, on y mect une bague ou chose semblable.<br/> Ce faict, posant ta <tl>boicte</tl> sur table, tu la couvre de la <tl>boicte<br/> de <m>cuir</m></tl>, et faisant les mines requises tu osteras la <tl>boicte<br/> de <m>cuir</m></tl>, & sans monstrer le dedans la poseras sur la table<br/> & feras recognoistre la bague <del>au</del> mise au fonds de la petite<br/> <tl>boicte</tl> marquée B. Puys tu remettras doulcement la <tl>boicte de <m>cuir</m></tl>,<br/> & aprés avoyr dict inhonorificabilitidinita<del>d</del>tudinibus, tu prendras<br/> avecq les deulx <bp>doigts</bp> l'extremité de la <tl>boicte de <m>cuir</m></tl> <del>avecq la</del> et,<br/> la serrant plus que de coustume, tu <del>d</del> enleveras <del>pe</del> quand & quand<br/> la petite <tl>boicte</tl> qui est dedans & qui contient la bague, & mettras<br/> doulcem<exp>ent</exp> le tout sur la table, puys verseras la <m>pouldre</m> ou<br/> <m>amalgame</m> qui est au fonds de la grand <tl>boite</tl>, puys remettras<br/> la <tl>boicte de <m>cuir</m></tl> avecq celle qui est dedans co<exp>mm</exp>e elle estoit au<br/> commancem<exp>ent</exp>. Puys, ostant la <tl>boicte de <m>cuir</m></tl> sans oster la petite,<br/> tu monstreras la bague qui est au fonds revenue en son premier<br/> estat, tenant le <bp>doigt indice</bp> sur le bord de la <tl>boicte</tl> affin quelle<br/> ne coulle.</div></div></folio></body></html>
