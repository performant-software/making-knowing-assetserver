<!DOCTYPE html><html><head><meta charset="utf-8"/><title>tcn_p012r</title></head><body><folio layout="margin"><div id="p012r_1"><div data-layout="center"><h2>Pour mouler de <m>soufre</m></h2>
Le <m>soufre</m> se faict beau avecq le <m>noir à noirci</m> meslé ou<br/>avecq <m>sanguine pulverisée</m>, qui le rend plus dur et plus fort.<br/>L'ayant bien laissé fondre jusques à ce qu'il soict liquide<br/>comme <m>huile</m>, y meslant du <m>verdegris</m>, tu <del>m</del> en gecteras dans<br/>le <m>plastre</m>, un <al>lesard</al> ou aultre chose, fort nette.</div><div data-layout="left-top">Il ne le fault pas gecter<br/>qu'il ne soict bien refroidi<br/>& qu'il n'aye perdu toutes<br/>ses pustules & bouillons,<br/>et ne soict bien<br/>abaissé & rendu<br/>uny co<exp>m</exp>me <del><ill></del> <m>eau</m>.<br/>Le <m>noir à noircir</m><br/>luy donne un beau<br/>vernis & le rend<br/>plus necte. Il fault<br/>employer le <m>soufre</m><br/>jaulne du plus beau,<br/>car le grisastre & vif<br/>n'est pas bon. Ne gecte pas<br/><env>au vent</env> & <env>au froict</env><br/>car il soufleroit.</div></div><div id="p012r_2"><div data-layout="center"><h2><m>Chimolée</m></h2>
La <m>terre chimolée</m>, aultrement des <pro><oc>parayres</oc></pro> qui acoustrent<br/>les <m>draps</m>, est excellente à mouler en creulx ou relief, & si<br/>tu la veulx recuire, il fault que premierem<exp>ent</exp> elle soict<br/>chaulde, & la recuire à feu doulx de loing & peu à peu,<br/>aultrem<exp>ent</exp> elle petteroit. Mects la figure à recuire dans<br/>un <tl>pot</tl> au <tl>four</tl>, ou dans un <tl>four couvert</tl>. Elle est fort<br/>doulce, nette & belle. Tu peulx faire cave d'animaulx de <m>chimolée</m><br/>& i gecter du <m>plomb</m>.</div><div data-layout="left-middle">Il fault que l'ouvraige<br/>soict sec de 4 ou 5<br/><ms>jours</ms> plustost que<br/>le recuire.<br/>Quand tu moules<br/>& fais cave de<br/><m>chimolée</m>, ne presse<br/>pas à coup mays<br/>doulcem<exp>ent</exp>, car elle se<br/>fendroit.</div></div><div id="p012r_3"><div data-layout="center"><h2><m>Papier</m></h2>
Le plus blanc & plus fin est le meilleur. Et quand le cave<br/>est bien nect, comme de <m>soufre</m> ou <m>chimolée cuitte</m>, il se faict fort<br/>nect. Tu luy peulx donner une couche ou deulx de <m>blanc</m> avecq<br/>un bort d'<m>or</m> pour imiter l'<m>albastre</m>. Et aprés que tu l'as<br/>couché le <m>blanc</m>, tu le peulx brunir avecq la <tl>dent</tl>. Mays<br/>affin qu'il se brunisse, il fault destremper le <m>blanc de plomb</m><br/>avecq <m>glaire d'oeuf</m> & <m>pelure de <pa>figuier</pa></m>. Ou pour mieulx,<br/>vernis ton ouvrage de <m>vernis blanc</m>. Quand tu moules aussi<br/>de <m>papier</m>, co<exp>mm</exp>e il se comma<exp>n</exp>ce à seicher, brunis par derriere avecq<br/>la <tl>dent</tl>.</div></div><div id="p012r_4"><div data-layout="center"><h2><m>Plastre</m></h2>
Celuy de <env>montaigne</env> est plus gris et <del>le</del> celuy d'<pl>Albigeois</pl> plus<br/>blanc. Il le fault cuire à feu clos comme à <tl>feu de reverbera<exp>ti</exp>on</tl>,<br/>ou <tl>fours de barbiers</tl>. Et le plus frais cuict est le meilleur à<br/>mectre en besoigne. Il le fault broyer subtillem<exp>ent</exp> sur le <tl><m>mabre</m></tl>.<br/>Aprés avoyr præparé ton cave de <m>soufre</m> ou aultre & l'avoir<br/><m>huilé</m> & entourné d'un <corr>cercle</corr>, destrempe non trop espés ton <m>plastre</m> en<br/><m>eau</m> & desmelle bien avecq le <tl><bp>doigt</bp></tl>, et s'il faict des pustules, jectes y dessus<br/>de la <m>pouldre dudict plastre</m> & <del><ill></del> broye avecq le <tl><bp>doigt</bp></tl> jusques à ce qu'il ne fasse plus<br/>de pustules. Puys<br/>gecte & saulpoudre<br/>derechef de <m>pouldre<br/>de plastre</m> &<br/>laisse bien<br/>prendre, puys<br/>rascle la<br/>pouldre.</div></div></folio></body></html>
