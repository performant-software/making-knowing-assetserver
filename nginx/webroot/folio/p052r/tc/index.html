<!DOCTYPE html><html><head><meta charset="utf-8"/><title>tc_p052r</title></head><body><folio layout="margin"><div id="p052r_1"><div data-layout="center"><h2>Oeuvre faicte en <pl>Argel</pl></h2>
Ayes un <al>poulain</al> de trois ou 4 ans & le nourrys de <del><m>segle</m></del> <add><m>orge</m></add> & <m>paille</m><br/><del>pig</del> couppe a la facon quon nourrist les <al>chevaulx</al> en <pl>espaigne</pl><br/>Et labreuve d<m>eau</m> bonne de fontaine ou de riviere Je ne scay<br/>sil seroit bon de labreuver par foys d<m>eau</m> des baings <m>sulphures</m><br/>& luy donner par fois du <m>senegre</m> ou aultres aliments chaults<br/>Car lintention de l<pro>ouvrier</pro> est <del>den</del> de se servir de la chaleur<br/>de son <m>fient</m> & le climat de deca est plus froid que celuy d<pl>argel</pl><br/>Tiens le en lieu chault & serre & quil ne se perde rien de son<br/><m>fient</m> & <m>urine</m> Dequoy tu feras un amas ou deulx affin que<br/>pendant que lun se refroidist laultre soict en chaleur propre<br/>pour continuer Ayes aussy un grand mattelas de <m>verre</m> le<br/>plus espes quil te sera possible & dun doigt sil se peult faire<br/>& de la capacite dune buye ou broc de <m>terre</m> Mects dedans vers<br/>la S<exp>ain</exp>t Jehan une douzaine & demye d<m>oeufs de poule</m> scavoir<br/>le <m>jaulne</m> sans la <m>glaire</m> & le <m>(germe)</m> voy) Aultres disent lx<br/><m>jaulnes</m> Et <del>sera</del> avecq ceste douzaine & demye de <m>jaulnes doeufs</m><br/>mects y demy once (aultres disent en lx <m>oeufs</m> demy lb) de <m>graine<br/>de vers de soye <add>femelle</add></m> Et apres avoyr bien lutte le matteras (je ne scay<br/>sil seroit point besoing que pour la generation il y eust air)<br/>Mects le & lensevelis dans la chaleur du <m>fiens</m> jusques au col<br/>et luy laisse jusques a ce que plusieurs <del>f<ill></del> <al>vers</al> se soient engendres<br/>Et lors retire le mattelas & ne lensevelis plus dans le <m>fiens</m><br/>Mays tiens le seulement pose sur la couche du <m>fiens</m> chaul<del>x</del><add>t</add><br/>jusques a ce que tous les <al>vers</al> se seront manges & consumes les<br/>ungs <del>d</del>les aultres en se froissant & remua<exp>n</exp>t Et quil nen demeure quun<br/>Quand ainsy est il te le fauldra apaster ordinairem<exp>ent</exp> par intervalle<br/>de jour & de nuit par le secours de deulx hommes qui par intervalle<br/>en auront le soing Et tu lapasteras dun <m>jaulne doeuf</m> couvert dune<br/>foeille d<m>or</m> ou quavelq le <m>jaulne doeuf</m> liquide la foeille d<m>or</m> soit<br/>incorporee & garde bien que telle pasture ne luy manque pas (aulcuns<br/>dissent un <m>jaulne doeuf</m> pour heure aultres trois Mays la chose<br/>mesmes demonstrera la practique En ceste sorte nourry il fera<br/>son croist en deulx moys ou sept sepmaines & viendra comme un<br/><al>serpent</al> long dun empan & 4 doigts & du pois dune lb Et co<exp>mm</exp>e les<br/>aisles luy comanceront a naistre Il le fauldra faire mourir<br/>faisant avecq du <m>charbon</m> foeu de roue aultour de la bouteille un<br/>empan loing Et lors bouche & lutte bien la bouteille affin quelle nexale<br/></div><cont></div></folio></body></html>
