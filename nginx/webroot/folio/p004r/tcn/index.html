<!DOCTYPE html><html><head><meta charset="utf-8"/><title>tcn_p004r</title></head><body><folio layout="margin"><div id="p004r_1"><div data-layout="center"><h2><m>Vernis d’huile d’aspic</m></h2>
Il fault faire chaufer l'<m>huile d'aspic</m>, & comme il comma<exp>n</exp>ce<br/>à fremir, mects dedans la <m>gomme de sandaraque en pouldre</m><br/>affin qu'il soict bien tost fondu. Et remue tousjours jusques<br/>la <m>sandaraque</m> soict bien fondue sur foeu de <m>charbon</m>, ce<br/>que tu cognoistras en prenant un peu dudict <m>vernis</m> sur<br/>une <tl>assiette</tl>. Et s'il est gras en le maniant avecq le <tl><bp>doigt</bp></tl>,<br/>c'est faict. Et pour une <ms>lb</ms> d'<m>huile d'aspic</m>, tu mectras<br/>cinq <ms>onces</ms> de <m>sandaraque pulverisée</m>, combien qu'aulcuns<br/>n'en mectent que quattre <ms>onces</ms>, mais il n'est pas si bon<br/>ni si gras. Cestuy cy est promptem<exp>ent</exp> sec. Les <pro>quadraniers</pro>,<br/>pour eviter la peyne de polir leur <m>hebene</m>, le vernissent de<br/>cestuy cy, les <pro>quiterniers</pro> aussi. Cestuy cy n'est pas si<br/>propre pour les tableaulx que celuy de <m>tourmentine fine</m>,<br/>bien est il bon pour les mouleures des tableaulx. On ne<br/>souloit poinct vernir les païsages d'un tableau quand le<br/><m>vernis de lin</m> estoict en usage, pour ce qu'il faisoict jaulnir<br/>le païsage. Mays avecq celuy de <m>tourmentine</m>, on vernist<br/>partout. Tu y peulx mectre du <m>mastic pulverisé</m> tiré en larme ou<br/>aultrement, & il sera plus desiccatif, au lieu de <m>sandaraque</m>.</div><div data-layout="center">Si tu veulx vernir sur le <m>plastre</m> ou muraille, donne<br/>premierement ta <m>colle de retaille</m> bien chaulde, car si elle<br/>estoict refroidie elle n'entreroit poinct dans la muraille,<br/>& quand tu y aurois mis ton <m>vernis</m> elle s'enleveroit.</div><div data-layout="left-top">Le <m>vernis d'huile<br/>d'aspic</m> n'est pas si<br/>propre pour les couleurs<br/>que celuy de <m>tourmentine</m>,<br/>car l'<m>huile d'aspic</m><br/><del>faict mourir</del> <add>mange</add> les couleurs<br/>pour estre trop penetra<exp>n</exp>t.</div></div> <div id="p004r_2"><div data-layout="center"><h2>Pour oster le <m>vernis</m> d'un <lb>vieulx tableau qui est jaunastre<lb>& le vernir de nouveau</h2>
Prens du <m>savon blanc</m> & de la <m>cendre <tl>tamisée</tl></m>, & le tout<br/>destremper dans de l'<m>eau</m>.  Et avecq une <tl>esponge</tl>, prens de<br/>ladicte <m>cendre</m> & <m>savon</m> & en frotte le tableau.  Et comme<br/>tu verras que le vieulx <m>vernis</m> sera oste, jecte un <tl><ms>seau</ms></tl><br/>d'<m>eau</m> contre le tableau pour le nettoyer. Aprés mects le<br/><ms><tmp>un quart d'heure</tmp></ms> <env>au soleil</env> pour le faire seicher et revenir<br/>les couleurs. Aprés, estant le tableau sec, tu y peulx<br/>estandre ton <m>vernis de tourmentine</m>.</div><div data-layout="left-bottom">Garde que les<br/>couleurs ne s'enlevent.</div></div></folio></body></html>
