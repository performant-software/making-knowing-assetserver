<!DOCTYPE html><html><head><meta charset="utf-8"/><title>tcn_p117r</title></head><body><folio layout="margin"><div id="p117r_a1"><div data-layout="center"><h2>Moyen de mouler les fleurs et herbes</h2>
Il les fault choisir en leur entiere verdure & vivacité & <del>les mou</del><br/>ne les cuillir pas s’il est possible qu’à l’heure qu’on les vouldra mouler,<br/>affin qu’elles ne se fanissent. Ou s’ils te les fault porter de loing,<br/>fais leur tremper la queue dans une <tl>bouteille</tl> <add>d’<m>eau</m></add> ou pour mieulx de <m>vin</m>.<br/>Fais doncq premierement une queue de <m>cire</m> en poincte co<exp>mm</exp>e une quille<br/>de grandeur convenable à ce que tu veulx gecter, co<exp>mm</exp>e tu vois au marge<br/>cotthé A. Pose & pique au pied de ceste petite quille ung bout de<br/><m>fil de fer</m> assez grosset & fort. Et à la poincte d’icelle tu adapteras<br/>la queue de ta fleur ou de ton herbe. Cela faict, poses la proprem<exp>ent</exp><br/>à part. Et disposes ton <del><tl>moule</tl> de t</del> cercle & contour d’<m>ardille</m> co<exp>mm</exp>e<br/>tu as faict pour les <al>serpens</al>, en forme de <mu>mandorre</mu>, <del>ainsy que</del> selon<br/>la grandeur de ton herbe. Puys prens celle que tu as præparée<br/>pour mouler co<exp>mm</exp>e nous t’avons enseigné, & la trempe & mouille bien<br/>curieusement avecq de bonne <m>eau <add>de vye</add></m> avecq un <tl>pinceau</tl>. Puys passe<br/>la <tl>queue de <m>fer</m></tl> par le bout de la <mu>mandorle</mu> de <m>terre</m>, affin que la<br/>quille de <m>cire</m> <del>q</del> où l’herbe est hantée se joingne au bout de la <mu>mandorle</mu><br/>de <m>terre</m>. Et dispose tellement ton herbe ainsy couchée qu’elle demeure<br/>au milieu de la dicte <mu>mandorre</mu>, sans toucher en aulcun costé, affin<br/>que l<del>a</del>e sable que tu y gecteras prene esgalle espesseur <del>co<exp>mm</exp>e</del> par-<br/>tout & <corr><del>soict</del></corr> <add>excede</add> de deulx bons <ms><bp>doigts</bp></ms> partout par dessus l’extremité<br/>de <del>telle</del> l’herbe. Et ayant bien asseuré la <tl>queue de <m>fer</m></tl>, gecte<br/>promptement <del>destrempé</del> ton sable destrempé, beaucoup plus cler<br/>que pour les <al>serpents</al>, dedans la <mu>mandorle</mu>. Et le plustost sera<br/>le meilleur, affin que l’<m>eau de vye</m> ne se seiche point. Et advise<br/>d’y mectre un peu plus d’<m>eau de sel armoniac</m> parmy <m>la commune</m><br/>que tu ne fais pour les <al>serpents</al>. Et quand tu ferois du sable<br/>exprés pour les bouquets où tu meslasses un peu plus d’<m>alum de<br/>plume</m>, il ne seroit que meilleur. Ainsy ton <tl>moule</tl> sera tout<br/>d’une piece, et ne le fauldra poinct desjoindre, ains le <del>laisser</del><br/>separer de l’<m>ardille</m> lors qu’il aura faict prise, le laisser<br/>seicher, et puys le recuire tant que l’herbe soict bruslée. <del>Puys</del><br/>Et note que si l’herbe que tu veulx gecter a la tige & queue forte,<br/>tu la peulx gecter couchée, co<exp>mm</exp>e dict à esté. Mais si c’est quelque <add>fleur</add><br/>foible & delicate, <del>ject</del> plante la debout avecq le <tl>pied de <m>cire</m>,</tl> pource que<br/>le sable la <del>gectera</del> relevera tousjours en hault, esta<exp>n</exp>t fort cler.<br/>N’oublie pas d’adapter deulx souspirails avecq deulx petits <tl>bastons</tl>,<br/>prenant au pied du gect, qui est la poincte de la <tl>quille de <m>cire</m></tl>.</div><div data-layout="left-top">Si les herbes sont si delicates<br/>qu’elles s’eslevent en hault<br/>quand on gecte le sable destrempé,<br/>on les peult arrester & contenir avecq du <tl>filet</tl> passé parmy le cercle du <tl>moule</tl> avecq une <tl>esguille</tl>.</div>  </div></folio></body></html>
