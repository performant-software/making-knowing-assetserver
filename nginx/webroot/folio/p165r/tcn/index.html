<!DOCTYPE html><html><head><meta charset="utf-8"/><title>tcn_p165r</title></head><body><folio layout="margin"><div id="p165r_1"><div data-layout="center"><h2>Reparer</h2>
Si en ton gect il survient quelque petit trou, racoustre le<br/>avecq de la <m>cire gommée à esbaucher</m> qui soit noire ou grise.</div></div><div id="p165r_2"><div data-layout="center"> <h2><m>Laque</m></h2>
Si estant broyée tu la laisses seicher sans la tenir en l'<m>eau</m>,<br/>elle dessechera & tu auras aultant de peyne à la broyer co<exp>mm</exp>e<br/>au parava<exp>n</exp>t.</div></div><div id="p165r_3"><div data-layout="center"> <h2>Tendre un portrait en <m>toile</m></h2>
S'il est foulé & plissé en le roulant, mouille le par<br/>derriere avecq une <tl>esponge</tl> mouillée & tu le tendras fort<br/>uny sans le gaster.</div></div><div id="p165r_4"><div data-layout="center"> <h2><m>Plastre</m> à mouler</h2>
Quand il est long à fayre prise & seicher, c'est signe qu'il est<br/>trop gras & humide, qui est ce qui le faict retirer au foeu &<br/>se fendre, d'où viennent les baves. Celuy qui se tire <env>en terre<br/>maigre</env> est le meilleur. Il ne fault pas long temps garder les<br/><tl>moules de <m>plastre</m></tl> gras, car ils semblent la <m>terre grasse</m> qui en<br/>se sechant d'elles mesmes se fend. <add>Le mieulx est de les recuire<br/>bien tost aprés qu'ilz sont faicts & gecter. Le bon <m>plastre</m> se garde<br/>long temps en<br/><tl>moules</tl>.</add></div> <div data-layout="left-middle">Il le fault<br/>bien <m>huiler</m>, car<br/>il est plus difficile<br/>à se separer les<br/>deulx moictiés des<br/><tl>moules</tl> que<br/>qua<exp>n</exp>d il est<br/>meslé.</div></div><div id="p165r_5"><div data-layout="center"> <h2><m>Sang de <al>dragon</al></m></h2>
Il se peult imiter avecq la <m>laque</m>, qui le surpasse en beaulté<br/>si d'icelle destrempée à <m>huile</m>, tu en glaces sur l'<m>or</m> ou <m>argent</m>.<br/>Destrempée à <m>vernis</m>, elle se meurt.</div></div><div id="p165r_6"><div data-layout="center"><h2>Reparer <al>serpents</al> et <al>lesards</al></h2>
Tu pourrois bien faire des poinçons selon la forme de<br/>leurs escailles & en faire de plus grands & plus petits<br/>selon la forme du col, du corps & de la queue. S'il y ha<br/>quelque chose rompu tu le peulx hanter avecq de petites <del>pieces</del><br/><tl>poinctes de <m>fil de fer ou d'acier</m></tl> & <m>coller</m> avecq <m>colle de <al>poisson</al></m><br/>& puys couvrir tout avecq <m>cire grise ou noire</m>. Mays il fault<br/>laisser seicher la <m>colle</m> un <ms><tmp>jour</tmp></ms> sans y toucher.</div></div></folio></body></html>
