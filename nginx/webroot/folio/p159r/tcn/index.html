<!DOCTYPE html><html><head><meta charset="utf-8"/><title>tcn_p159r</title></head><body><folio layout="margin"><div id="p159r_1"><div data-layout="center"><h2>Portraicts de <m>cire</m></h2>
S'ilz sont pains de coleurs sur la <m>cire</m> & que la <m>cire</m> ne<br/><corr>soye</corr> taincte au dedans & meslée de couleur, la taincture<br/>s'enleve & deffaict si tu les moules en noyau, mays le<br/>pourtraict ne se gaste poinct. Il les fault <m>huiler</m> legerem<exp>ent</exp>,<br/>baigner d'<m>eau de vye</m> & destremper avecq <m>eau chaulde</m>.<br/>Silz sont vernissés, ilz les fault mouler deulx ou trois foys<br/>pour enlever le vernis qui se grippe au <tl>moule</tl>. Aprés<br/>qu'il sera osté, tu pourras mouler net. S'ilz sont sur<br/>du <m>boys</m>, il fault abreuver le <m>bois</m> de <m>cire fondue</m> fort<br/>chaulde, car le <tl>moule</tl> aultrem<exp>ent</exp> s'i attacheroit. Le <m>blanc<br/>de plomb</m> est beaucoup meilleur pour mesler avecq la<br/><m>cire blanche</m> que la <m>ceruse</m>, car le <m>blanc de plomb</m> est<br/>plus ferme & plus blanc.</div></div><div id="p159r_a2"><div data-layout="center"><h2><tl>Ciseler</tl></h2>
Si le <tl>ciselet</tl> a passé par quelque partye d'un portraict,<br/>il fault reparer & resuivre le tout. Aultrement il sembleroit<br/>une piece raportée.</div></div><div id="p159r_3"><div data-layout="center"><h2><m>Colle de <al>poisson</al></m></h2>
Bats la fort subtille & tanvre sur une <tl>enclume</tl> bien nette,<br/>& aprés destrempe la avecq de l'<m>eau de vye</m> sur <del>ch</del>  <m>cendres</m><br/>chauldes & foeu leger, & elle sera bien tost fondue; & si elle n'est<br/>assés forte & espesse, adjoustes en. Et advise de <del>les</del> ne la mestre<br/>poinct à fondre dans un <tl>vaisseau</tl> gras mays noeuf, si tu peulx.<br/>Elle se fond au foeu & se seiche bien tost aussy au foeu, mays<br/>qu'elle soict chaufée de loing estant sur l'ouvrage. Elle tient fort.<br/>On en raporte les fleurs & choses delicattes d'<m>or</m>, d'<m>argent</m>, d'<m>estain</m><br/>& aultres qu'il y ha danger de gaster en <m>souldant</m>.</div></div><div id="p159r_4"><div data-layout="center"><h2><m>Estaim</m> et <m>plomb</m></h2>
Ils se battent fort tanvre <del>sans se</del>. Et l'<m>estaim</m> ne s'aigrist &<br/>fend poinct, si faict bien le <m>plomb</m>, <del>Ma</del> encores qu'il soict plus gras,<br/>mays on le recuit soubs la <m>cendre</m> chaulde. Et les fault battre<br/>plusieurs foeuilles ensemble.</div></div></folio></body></html>
