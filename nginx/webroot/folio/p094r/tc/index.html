<!DOCTYPE html><html><head><meta charset="utf-8"/><title>tc_p094r</title></head><body><folio layout="margin"><div id="p094r_1"><div data-layout="center"><h2><pro>Fourbisseur</pro></h2> 
Les parties dune espee sont <add>la ribleure</add> la queue de lespee ce qui vient<br/>apres est le talon le reste est le bame les costes sont le tranchant<br/>& la poincte Aulcunes lames sont a vive areste qui ont une seule<br/>coste eslevee au milieu & tout du long Et sont aisees a rompre<br/>Les aultres lames sapellent a trois mouleures ou trois<br/>monteures qui ont bien une elevation au milieu mays elle est<br/>platte co<exp>mm</exp>e si cestoit une vive areste aplatie Et <del>s</del> ceulx cy sont<br/>les plus asseurees Les autres <del>sont</del> sapellent canellees qui<br/>par le milieu sont encochees & quand cest tout du long elles sont<br/>aussy aisees a rompre que les vive areste & sont plus malaisees<br/>a fourbir a cause que la fustee ny peult pas entrer Mays on<br/>en faict une expres qui est estroicte</div> <div data-layout="center">De la garde de lespee est le pommeau les branches de la garde<br/>& le pontet qui est ceste lame de <m>fer</m> qui ferme la branche qui<br/>est au bout du talon pour empescher que les estocades ne glissent<br/>dans la garde Les aneaulx sont ces deulx branches en demy rond<br/>qui prenent despuys loeil de la garde jusques a la branche du pontet<br/>La branche qui croise la garde sappelle le corps Et cest escusson<br/>par ou entre la queue de lespee et auquel se rendent & tiennent toutes<br/>les branches sapelle loeil de la garde</div><div data-layout="center">Il sensuict le <m>bois</m> de la poignee lequel on <m>colle</m> ou selon les<br/>plus propres de la <m>cire gommee</m> qui est <m>cire</m> & <m>poix</m> pourceque la<br/><m>rousine</m> seroit trop dure Il la chaufent legerement puys en frottent<br/>le <m>bois</m> de la poignee affin que la <m>soye</m> si grippe ou le fil aultrement<br/>quand un fil se defferoit tout se <del>d</del> romproit incontinent Au fil de<br/><m>fer</m> ou <m>peau de chien</m> on y mect aussy de la <m>colle</m> La garniture<br/><del>de</del> qui se mect sur le <m>bois</m> <del>de</del> qui est de <m>soye</m> ou de <m>filet</m> sapelle<br/>le cordon qui se faict a deulx <del>tro</del> ou trois <m>filets</m> <del>tournes</del> retors au<br/>rouet ou 4 si la <m>soye</m> est deliee Le cordon un peu grosset tient<br/>mieulx Larrest qui se faict aussy de <m>soye</m> aulx deulx bouts de la<br/>poignee sappellent les boutons</div> <div data-layout="center">Il se faict des poignees de <m>soye</m> de <m>peau de chien de mer</m> de fil de <m>fer</m><br/>recuit de fil d<m>or</m> & d<m>argent</m> fin & faulx & de <m>velours</m> Le fil de<br/><m>fer</m> est de moindre prix & le plus durable Apres est celle de <m>soye</m><br/>si on nest en commodite pres de la mer pour recouvrer de la <m>peau de<br/>chien</m> qui est bien comode <del>Por</del> La belle <m>peau</m> coste cinquante ou lx s<exp>ous</exp><br/>& sen faict 4 ou cinq douzaines de poignees Ceste cy donne bonne<br/>prise encores que la main sue Pour la mectre en besoigne si elle<br/>est trop dure On la faict tremper une heure ou deux en <m>eau fort</m><br/>peu tiede Car si elle estoit trop chaulde elle cuiroit & gasteroit la<br/><m>peau</m> Elle se coust avecq fil noir</div><cont></div></folio></body></html>
