<!DOCTYPE html><html><head><meta charset="utf-8"/><title>tcn_p094r</title></head><body><folio layout="margin"><div id="p094r_a1"><div data-layout="center"><h2><pro>Fourbisseur</pro></h2> 
Les parties d’une espée sont <add>la ribeure</add>, la queue de l’espée, ce qui vient<br/>aprés est le talon, le reste est le bame. Les costés sont le tranchant<br/>& la poincte. Aulcunes lames sont à vive areste, qui ont une seule<br/>coste eslevée au milieu & tout du long, et sont aisées à rompre.<br/>Les aultres lames s’apellent à trois mouleures ou trois<br/>monteures, qui ont bien une elevation au milieu mays elle est<br/>platte co<exp>mm</exp>e si c’estoit une vive areste aplatie, et <del>s</del> ceulx cy sont<br/>les plus asseurées. Les autres <del>sont</del> s’apellent canellees, qui<br/>par le milieu sont encochées, & quand c’est tout du long, elles sont<br/>aussy aisées à rompre que les vive areste & sont plus malaisées<br/>à fourbir à cause que la fustée n’y peult pas entrer. Mays on<br/>en faict une exprés, qui est estroicte. </div> <div data-layout="center">De la garde de l’espée, est le pommeau, les branches de la garde<br/>& le pontet, qui est ceste lame de <m>fer</m> qui ferme la branche qui<br/>est au bout du talon pour empescher que les estocades ne glissent<br/>dans la garde. Les aneaulx sont ces deulx branches en demy rond<br/>qui prenent despuys l’oeil de la garde jusques à la branche du pontet.<br/>La branche qui croise la garde s’appelle le corps, Et cest escusson<br/>par où entre la queue de l’espée et auquel se rendent & tiennent toutes<br/>les branches s’apelle l’oeil de la garde.</div> <div data-layout="center">Il s’ensuict le <m>bois</m> de la poignée, lequel on <m>colle</m>, ou selon les<br/>plus propres, de la <m>cire gommée</m>, qui est <m>cire</m> & <m>poix</m>, pource que la<br/><m>rousine</m> seroit trop dure. Il la chaufent legerement, puys en frottent<br/>le <m>bois</m> de la poignée affin que la <m>soye</m> s’i grippe, ou le fil, aultrement,<br/>quand un fil se defferoit, tout se <del>d</del> romproit incontinent. Au fil de<br/><m>fer</m> ou <m>peau de chien</m>, on y mect aussy de la <m>colle</m>. La garniture<br/><del>de</del> qui se mect sur le <m>bois</m> <del>de</del>, qui est de <m>soye</m> ou de <m>filet</m>, s’apelle<br/>le cordon, qui se faict à deulx <del>tro</del> ou trois <m>filets</m> <del>tournes</del> retors au<br/>rouet, ou 4 si la <m>soye</m> est deliée. Le cordon un peu grosset tient<br/>mieulx. L’arrest, qui se faict aussy de <m>soye</m>, aulx deulx bouts de la<br/>poignée s’appellent les boutons.</div> <div data-layout="center">Il se faict des poignées de <m>soye</m>, <m>de peau de chien de mer</m>, de fil de <m>fer</m><br/>recuit, de fil d’<m>or</m> & d’<m>argent</m> fin & faulx & de <m>velours</m>. Le fil de<br/><m>fer</m> est de moindre prix & le plus durable. Aprés est celle de <m>soye</m>,<br/>si on n’est en commodité prés de la mer pour recouvrer de la <m>peau de<br/>chien</m>, qui est bien comode. <del>Por</del> La belle <m>peau</m> coste cinquante ou lx <corr>sous</corr>.<br/>& s’en faict 4 ou cinq douzaines de poignées. Ceste cy donne bonne<br/>prise encores que la main sue. Pour la mectre en besoigne, si elle<br/>est trop dure, on la faict tremper une heure ou deux en <m>eau fort</m><br/>peu tiede, car si elle estoit trop chaulde, elle cuiroit & gasteroit la<br/><m>peau</m>. Elle se coust avecq fil noir.</div><cont></div></folio></body></html>
