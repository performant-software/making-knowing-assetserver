<!DOCTYPE html><html><head><meta charset="utf-8"/><title>tcn_p163v</title></head><body><folio layout="margin"><div id="p163v_1"><div data-layout="center"><h2><al>Escrevisse</al></h2>
Volontiers les corniches pelues qu'elle ha dessoubs<br/> le bec <del>coe</del> viennent grumeleuses & mal nettes pource que,<br/>estant bruslées, elles sont difficiles à oster & nettoyer<br/>leur <m>cendre</m> qui, demeurant dans le <tl>moule</tl> <del>le</del>, empeschent<br/>que le <m>metal</m> n'y peult bien courir, & pour ceste ocasion<br/>on faict au bout d'icelles un petit gect de fil de <m>cire</m>,<br/>tant pour les soubstenir que pour soufler là dedans<br/>la <m>cendre</m> qui empesche.</div> <div data-layout="left-top">N'espargne point<br/>les <tl>pointes</tl>, pour en<br/>mectre non seulem<x><exp>ent</exp></x><br/>au milieu du corps,<br/>mays au pates<br/>grosses, et à la<br/>queue deulx ou trois<br/>selon le plant que<br/>tu luy vouldras<br/><corr>donner</corr>.</div></div> <div id="p163v_2"><div data-layout="center"><h2><m><la>Crocum</la></m></h2>
Celuy qui est rouillé de soy mesme, estant arrousé<br/>d'<m>eau sel</m> ou <m>vinaigre</m> ou <m>urine</m>, et puys <add>fort</add> deseché<br/>et <add>rougy au foeu</add>, est fort rouge broyé sur le <tl><m>porphire</m></tl>, et est de<br/>couleur de <m>bol de <pl>levant</pl></m> & aprochant du <m>minium</m>.<br/>Mays celuy qui est arrousé d'<m>urine</m> & deseché<br/>adquiert plus haulte taincture & aproche à l'<m><la>aes ustum</la><br/>broyé</m> ou au <m>vermeillon</m>. Mays le premier subtilem<x><exp>ent</exp></x><br/>broyé adquiert une vive couleur rouge <del>dans le</del> co<exp>mm</exp>e<br/><m>cinabre</m> dans l'<m>eau de vye</m>. Et les uns et les aultres,<br/>preparés co<exp>mm</exp>e dict est, et subtiliés & rendus fort<br/>chaults, rendent une fumée rouge co<exp>mm</exp>e un esprit<br/>volatil si, estants ainsy chaults et subtils, on gecte<br/>dessus du <m>vinaigre</m>, <m>urine</m> ou <m>eau de vye</m>. L'<m>urine</m><br/>donne beaucoup de taincture, et l'<m>eau de vye</m> aussy.</div></div> <div id="p163v_3"><div data-layout="center"><h2>Reparer</h2>
Il est mieulx de reparer peu avecq le <tl>burin</tl> apellé <tl>onglet</tl>,<br/>ou avecq celuy qu'on apelle <tl>chaple</tl>, ou quelque petite <tl>lime</tl>.<br/>Mays surtout evite de toucher à ton ouvrage, ains seulem<exp>ent</exp><br/>à la bave ou grumeleure qui sera survenue au gect. Et en<br/>reparant, mouille & frotte avecq tes petites <tl>sayettes de <al>pourceau</al></tl>.</div></div></folio></body></html>
