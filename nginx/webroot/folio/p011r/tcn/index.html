<!DOCTYPE html><html><head><meta charset="utf-8"/><title>tcn_p011r</title></head><body><folio layout="margin"><div id="p011r_1"><div data-layout="center"><h2>Paindre à <m>huile</m> d'<m>esmail d'azur</m></h2>
C'est un secret qui n'est gueres cogneu des <pro>communs painctres</pro>.<br/> Aulcuns prennent le plus deslié qu'ilz peuvent & le broyent avecq la<br/><m>ceruse</m> qui luy donne liaison, et apres picquent avecq une <tl>alaine</tl><br/> en plusieurs lieulx le lieu qu'ilz veulent paindre d'<m>azur d'esmail</m><br/> affin que l'<m>huile</m> y entre & s'agoute & <add>ne</add> fasse poinct couler l’<m>azur</m>,<br/>qui de soy mesme est pesant. Aultres couchent le tableau en plain<br/> & y posent l'<m>asur</m>, ce qui se faict aussi à destrempe. Le principal<br/> est de le bien brayer sur le <tl><m>mabre</m></tl> et plus tost l'avoir lavé fort.<br/> Aulcuns le broyent <del>avecq</del> fort avecq un <m>jaulne d'oeuf</m> & puys le<br/> lavent en cinq ou six <tl><m>eaulx</m></tl>, et le couchent non avecq un <tl>painceau</tl>,<br/> qui seroit trop doulx, mays avecq une <tl>broisse</tl> fort adoulcie &<br/> crespie, & le coucher espés co<exp>mm</exp>e si on le posoit avecq une <tl>truelle</tl>; <br/> en se reposant, il s'unist et s'aplatist. J'ay experimenté que broyer<br/> l'<m>azur d'esmail</m> avec <m>jaulne d'oeuf</m> & aprés le laver en plusieurs<br/> <tl><m>eaulx</m></tl> est bon. Toutesfois il perd un peu de sa naïfveté en le<br/> broyant. Je l'ay aussy lavé avecq plusieurs <tl><m>eaulx</m></tl>, & co<exp>mm</exp>e il estoit<br/> un peu reposé je retirois l'<tl><m>eau</m></tl> encores <del>q</del> bleue avecq une <tl>esponge</tl><br/> et la pressois en un aultre <tl>vaisseau</tl> <del>Ainsy</del> <add>ou elle se reposoit, & de la resideue</add> j'avoys la cendre,<br/> la fleur et le plus subtil de l'<m>azur</m> sans le broyer, qui est<br/> le meilleur, car en le broyant il perd de sa taincture. Ceulx qui<br/> en <pl>Allemaigne</pl> le font le composent co<exp>mm</exp>e <m>esmail</m> en grandes<br/> pieces, lesquelles ilz pillent & passent par plusieurs <tl>tamis</tl> &<br/>les lavent.</div><div data-layout="center">Pour faire les <m>azurs</m> beaulx, ilz les lavent ou destrempent<br/> avecq un <tl><m>eau de roche</m></tl> qu'ilz appellent, c'est une <m>eau</m> distillée<br/> des mines où l'<m>azur</m> ou <m>vert d’azur</m> se trouve, qui naturellem<exp>ent</exp><br/> distille par les <env>veines de la montaigne</env> ou qui est par<br/> <tl>alambic</tl> distillée <del>par</del> des pierres mineralles d'<m>azur</m> ou<br/> <m>cuivre</m>.</div><div data-layout="center">Les <m>cendres <add>d'azur</add></m> ne sont bonnes que pour les païsages car elles<br/> se meurent à <m>huile</m>. Il n'y a que l'<m>azur</m> vray qui tienne. L'<m>azur d'esmail</m>,<br/> s'il est trop gros, ne se peut travailler. Essaye le doncq sur l'<tl><bp>ongle</bp></tl><br/> ou sur la <tl>pallette à <m>huile</m></tl>. S'il se <del><ill></del> trouve areneus ne le broye pas<br/> sinon avecq le <m>jaulne d'oeuf</m>, ou pour mieulx lave le en <tl><m>eau claire</m></tl><br/> & avecq une <tl>esponge</tl> retire l'<tl><m>eau colorée</m></tl> aprés qu'il coma<exp>n</exp>ce<br/> d'aller à fonds, et en ceste sorte tu retireras la fleur fort deliée,<br/> qui sera aysée à travailler.</div></div></folio></body></html>
