<!DOCTYPE html><html><head><meta charset="utf-8"/><title>tcn_p155v</title></head><body><folio layout="margin"><div id="p155v_1"><div data-layout="center"><h2><pa>Rose</pa></h2>
Pource que la fleur espanouye est vague & ha ses<br/>foeuilles confuses & entournées en diverses façons, elle<br/>ne se monstre poinct belle qu'elle ne soict paincte, & d'aulta<exp>n</exp>t<br/>aussy qu'elle ha pois <del>on fir</del> que la queue d'<m>estain</m> qui<br/>est aigre & subtile ne pourroict pas susporter. On moule<br/>la fleur de la <pa>rose</pa> seule & à part, luy faisant le<br/> gect grosset affin qu'elle vienne <del>b</del> mieulx. Puys on<br/> couppe ce gect au ras de la queue du bouton, dans<br/>lequel aprés on hante & <m>soulde</m> une <tl>tige de <m>fil de letton</m></tl>,<br/>à laquelle aussy on <m>soulde</m> les foeuilles. Mays pource que<br/>l'<m>estain</m>, estant ainsy tanvre, est fascheux à <m>soulder</m> et se<br/>peult fondre quelque foeuille, et qu'aussy les fleurs<br/>gectées, & principallement la <pa>rose</pa>, ne sort pas belles sans estre<br/>painctes, on ne prend poinct la peine de <m>soulder</m>, mays on <del>le</del><br/>hante les pieces à raporter & on les <m>colle</m> avecq de la <m>colle<br/>de <al>poisson</al></m> qui soict un peu destrempée & parfondue espesse.<br/>Et affin qu'elle preigne mieulx, on chaufe legerem<exp>ent</exp> & de lomg<br/>l'ouvraige d'<m>estain,</m> car estant froit la <m>colle</m> ne prendroit pas.<br/>Aprés que ta fleur est ainsy reparée, tu resuits les<br/>joinctures des choses raportées avecq de la <m>cire <del>esb</del> à esbaucher</m>,<br/>qui est <m>cire blanche</m> meslée de force <m>ceruse <add>bien broyée</add></m>, ou pour mieulx,<br/><m>blanc de plomb</m>, la parfondant & acommodant sur ton ouvrage<br/>avecq une petite <tl>poincte de <m>fer</m></tl> chaulde. En ceste sorte tu peux<br/>reparer ces petites barbes qui sont au milieu de la <pa>rose</pa>, ou<br/>les trous <del>de la</del> qui pourront estre en quelque foeuille. Aprés<br/>tu paindras ta <pa>rose</pa> selon le naturel. Si tu gectes ta<br/><pa>rose</pa> en <m>or</m> ou <m>argent,</m> tu peulx bien raporter & <m>soulder</m>. Et<br/>en ces mesmes <m>metaulx</m>, quand tu as quelque chose delicate à<br/>raporter co<exp>mm</exp>e une <al>mouche</al> ou semblable chose sur la fleur,<br/>la <m>colle de <al>poisson</al></m> y est singuliere & tient bien fort, l'arresta<exp>n</exp>t<br/>avecques quelques petites <tl>poinctes</tl> qui servent de <tl>clou</tl>.<br/>Les foeuilles & bouttons se peuvent mouler à deulx moules<br/>qui se pourront ouvrir estant recuits, mays non pas plustost.<br/>Aprés lesdictes choses se raportent.</div></div></folio></body></html>
