<!DOCTYPE html><html><head><meta charset="utf-8"/><title>tc_p016r</title></head><body><folio layout="margin"><div id="p016r_a1"><div data-layout="center"><h2>Fonte de <m>fer doux</m></h2>
Le commun estime que le <m>fer</m> une fois fondu ne se peult refondre pourceque<br/>ilz ne le chaufent qua petites <tl>forges</tl> ou il ne faict que prendre ignition<br/>Les <pro>alchemistes</pro> se promectent de le faire fondre avecq du <m>realgar</m> ou du<br/><m>plomb</m> ou de l<m>orpiment</m> mesle Mays sans tout cela Aulcuns ont trouve<br/>la maniere de <del>le</del> faire fondre non seulement le <m>fer aigre</m> comme celuy de <tl>pots</tl><br/>de <m>fer</m> Mays le <m>fer douls</m> co<exp>mm</exp>e <del>d</del> celuy de <m>gueuse</m> & de <m>barre</m> qui est le plus<br/>malaise Et pour cet effect ilz font un <tl>fourneau</tl> en ceste sorte qui ha un<br/><ms>pan</ms> & demy de large & <del>un <ms>pan</ms> & demy de</del>deulx <ms>pans</ms> de profond Et la<br/>tuelle qui est le canon <del>par</del> marque A par ou les <m>tuyaulx des souflets</m> semboictent<br/>doibt estre posee au milieu de la profondeur du <tl>fourneau</tl> de sorte<br/>quil y aye <ms>un pan</ms> de gueule de four sur la tuelle & un <ms>pan</ms> dessouls</div><div data-layout="left-top">Chasque <ms>pan</ms><br/>de gueule de four<br/>en quarre contient<br/><ms>quintal</ms> & demy<br/>& le <ms>pan</ms> du <tl>fourneau</tl><br/>rond en tient deulx<br/><ms>quintals</ms></div><div data-layout="right-middle">Les <pro>minerons</pro> pour fayre<br/>courre le <m>fer</m> mectent a la<br/>bouche de leur fonte deulx ou<br/>trois poignees d<m><pa>hiebles</pa></m> co<exp>mm</exp>e ilz<br/>veulent faire courre la <m>fonte</m><br/>Et cela rend le <m>fer</m> merveilleusem<exp>ent</exp><br/> ductible & courant</div><div data-layout="center">Il fault aussy que la tuelle entre jusques au milieu de la gueule du <tl>fourneau</tl><br/>qui est un poinct principal du secret pourceque le vent vient a fraper sur le<br/>bord & muraille qui faict le ventre du <tl>fourneau</tl> & par ce moyen se repand<br/>esgallement par tout & en hault comme la flamme dans un <tl>fourneau</tl> de<br/>reverberation & parce moyen eschaufe beaucoup plus Car si le vent battoit<br/>a plomb la matiere fondue ou preste a se fondre il la refroidiroict &<br/>empescheroit de courre & de se fondre Il fault aussy que les <tl>souflets</tl><br/>soict conduicts par le sault & <m>cours de leau</m> co<exp>mm</exp>e aulx <tl>forges</tl> pourceque en<br/>ceste sorte les <m>souflets</m> vont par mesure & compas & dune grande vistesse<br/>Ce que ne pourroit <del>f</del> pas faire la force des <pro>ouvriers</pro> On dresse doncq<br/>la muraille comme tu vois & le <tl>fourneau</tl> a la superficie de la terre Au<br/>bord duquel tu fais une fosse co<exp>mm</exp>e aulx aultres fontes Affin de mectre<br/>les moules de ce que tu veulx gecter & pour ce faire tu destouppes le pertuis<br/>que tu avois fais au fonds du <tl>fourneau</tl> pour faire couler la matiere<br/>fondue Tu y pourras fondre deulx <ms>quintals</ms> de <m>fer</m> a chasque fois<br/>Et pource faire tu choisiras le plus gros <m>charbon</m> que tu pourras trouver<br/>& en poses une charge au fonds sur le plan et superficie du four & le<br/>bas amoncellant en hault <del>comme</del> en poincte jusques au hault de la muraille</div><div data-layout="left-bottom">Aulcuns font<br/>un moule du<br/>calibre de la<br/>piece & le trempent<br/>puys y frappent<br/>un loppin de <m>fer<br/>doulx</m> couppe de<br/>mesure & comme<br/>ce loppin est bien<br/>rouge ilz le<br/>frappent dans le<br/>moule & larrondissent<br/>avecq une grosse<br/><tl>lime</tl> Estimant<br/>ces balles estre<br/>plus fortes que<br/>les fondues qui<br/>estant <m>aigre</m>s<br/>sont plus subgectes<br/>a rompre</div><cont></div></folio></body></html>
