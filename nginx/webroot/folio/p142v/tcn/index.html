<!DOCTYPE html><html><head><meta charset="utf-8"/><title>tcn_p142v</title></head><body><folio layout="margin"><div id="p142v_1"><div data-layout="center"><h2>Mouler <al>saulterelles</al> et choses<lb> trop tanvres</h2>
Si tu as à mouler un <m>papier</m> escript qui soict trop tanvre,<br/>aprés que tu as faict le premier gect & qu’il ha faict prise,<br/>donne un peu d’espesseur au revers de ton <m>papier</m> avecq du<br/><m>beurre fondu</m>, qui est le plus propre moyen qui soict; & pour<br/>fortifier les aisles ou d’un <al>papillon</al> ou d’une <al>sauterelle</al>,<br/>ou quelque delicate partye d’animal à quoy tu as besoing<br/>de donner espesseur. Mays advise d’apliquer ce <m>beurre fondu</m><br/>dessoubs l’aisle ou en tel lieu qu’il ne soict poinct voeu.<br/>Pour donner espesseur à une <pa>pensée</pa> ou aultres fleurs,<br/>le <m>boeurre</m> n’est pas bon, ains l’<m>huile de <pa>froment</pa></m>, qui est bien<br/>tost sec & tient ferme. La <m>cire</m> n’y seroit pas propre<br/>car elle est trop chaulde, estant fondue, & faict retirer<br/>la chose à quoy elle est apliquée. Mays le <m>boeurre</m><br/>est amiable et maniant.</div><div data-layout="left-top">Si tu escripts<br/>sur <m>papier</m> ou <m>carton<br/>commun</m>, & que ta<br/><m>l<exp>ett</exp>re</m> soict à <m>gomme</m>,<br/>l’humidité de la<br/><tl>plaste d’<m>ardille</m></tl> ou<br/>le sable destrempé<br/>pour noyau humectero<exp>n</exp>t<br/>ta <m>l<exp>ett</exp>re</m> <corr>&</corr> la defferont.<br/>Escripts doncq de<br/><m>cinabre</m> destrempé<br/>à <m>huile</m> sur du<br/><m>papier</m> <m>huilé</m> &<br/>imprime.</div> <div data-layout="left-middle">Recuits tes <tl>moules</tl><br/>avecq <m>charbons</m> allumés<br/>premierem<exp>ent</exp> à la <tl>forge</tl>,<br/>affin que le foeu ne soit pas si violent & ne ro<exp>m</exp>pe pas les <tl>moules</tl>.<br/>Et ne faicts pas tant de foeu où le <tl>moule</tl> est<br/>tanvre co<exp>mm</exp>e au lieu où<br/>il est espés.</div></div><div id="p142v_2"><div data-layout="center"><h2><tl>Moules</tl></h2>
Fais les coches d’iceulx qui entrent plus au dedans<br/>du <tl>molle</tl> qu’au dehors, car en ceste sorte ilz ont plus<br/>de force. Garde bien de les recuire à coup & à foeu trop<br/>ardent, car cella les faict <del>fondre</del> rompre.</div><div data-layout="right-middle">Ne les tiens pas <env>en lieu humide</env><br/>ne enclos, s’ils ne sont bien sec<corr>s</corr>,<br/>car ilz se moisissent. Les<br/>animaulx sechés aussy.</div><div data-layout="left-middle">@ Il ne fault poinct<br/>deulx fois recuire les<br/><tl>moules</tl> quand l’animal<br/>se peult retirer sans<br/>brusler, co<exp>mm</exp>e faict un<br/><al>crapault</al>, qui se peult<br/>bien mouler creux co<exp>mm</exp>e tous<br/>animaulx espés. Touteffois<br/>il est tousjours bon<br/>de rougir une fois<br/>le <tl>moule</tl>.</div></div><div id="p142v_3"><div data-layout="center"><h2><m>Luth</m> pour <m>luther</m> tes <tl>moules</tl></h2>
Je n’en ay point trouvé de plus tost faict que cestuy cy,<br/>ne de meilleur. P<exp>rens</exp> de ceste <m>terre maigre, de laquelle les<br/><pro>fondeurs d’artiglerie & de cloches</pro> font leur trusseaulx<br/>et moules</m>, qui est maigre & sabloneuse. Destrempe l<del>e</del>a<br/>mediocrement comme <m>mortier</m> fort espés. Mesles y environ<br/>la <ms>moictié</ms> de <m>fiente de <al>cheval</al></m> & puys la fais battre<br/>fort.  Aprés mesles y la <ms>tierce partye</ms> de <m>bourre descardé</m><br/>ou de <m>tondure de draps</m>, et la bats encores bien fort.<br/>Tu peulx recuire ton <tl>moule</tl> aussytost que le <m>luth</m><br/>sera posé.</div></div></folio></body></html>
