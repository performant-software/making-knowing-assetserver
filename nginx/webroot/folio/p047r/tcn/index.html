<!DOCTYPE html><html><head><meta charset="utf-8"/><title>tcn_p047r</title></head><body><folio layout="margin"><div id="p047r_1"><div data-layout="center"><h2>Pour les dents</h2>
<m>Sel armoniac</m> i . Fais<br/><m>eau</m> par la cornue, et de si peu que tu en toucheras la dent,<br/>le <m>tartre</m> & noirceur s’en ira. Il est vray qu’il est de mauvaise<br/>odeur, mays tu le peulx mesler avecq <m>miel rosat</m> & un peu<br/>d’<m>huile de girofle</m> ou <m>canelle</m>.</div></div><div id="p047r_2"><div data-layout="center"><h2><m>Huile d’antimoine</m></h2>
Elle jaulnist bien fort, mesmes l’<m>argent</m>, si tu le poses sur iceluy<br/>estant chaufé.</div></div><div id="p047r_3"><div data-layout="center"><h2>Contre mal caducq ou vertige</h2>
Porte pendue au col de la racine de <m>pæonia</m> qui soict<br/>cuillie au descroissant de la lune.</div></div><div id="p047r_4"><div data-layout="center"><h2>Creusets</h2>
Ceulx de <pl>Bayonne</pl> qui semblent estre de <m>grés</m> sont meilleurs,<br/>car ilz durent sans comparaison plus que les aultres. Et pource qu’ilz<br/>ne sont gueres espés, on gaste moings de <m>charbon</m> à la fonte de l’<m>or</m><br/>& <m>argent</m> car ilz sont incontinent eschaufés. Ilz ne supent pas tant<br/>l’<m>argent</m> que les aultres & pour ceste occasion il ne s’y trouve gueres<br/>de <m>laveures</m>. Ilz ne sont pas aussy si subgects à se verser que les<br/>aultres qui ont le pied plat.</div></div><div id="p047r_5"><div data-layout="center"><h2>Contre diarrhœe et dysentherie</h2>
Contre la diarrhœe il est tres bon d’user de la conserve<br/>de <m>symphitum</m>, aultrem<exp>ent</exp> <m>consolida maior</m>. Et si c’est contre<br/>la dissenterie, tu peulx avecq cella frotter les temples, le creulx<br/>des mains & la plante des pieds d’<m>huile de cire</m> & en prendre<br/>une goutte ou deulx avecq une cuellerée de <m>bouillon</m>. La racine<br/>de <m>consolida maior</m> pilée & mise entre des <del>pieces</del> coupeures en<br/>une piece de <m><al>boeuf</al></m> puys bouillie les reunist, à ce qu’on dict.</div></div></folio></body></html>
