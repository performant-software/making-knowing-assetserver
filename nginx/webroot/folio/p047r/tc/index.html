<!DOCTYPE html><html><head><meta charset="utf-8"/><title>tc_p047r</title></head><body><folio layout="margin"><div id="p047r_1"><div data-layout="center"><h2>Pour les dents</h2>
<m>Sel armoniac</m> i  fais<br/><m>eau</m> par la cornue Et de si peu que tu en toucheras la dent<br/>le <m>tartre</m> & noirceur sen ira Il est vray quil est de mauvaise<br/>odeur Mays tu le peulx mesler avecq <m>miel rosat</m> & un peu<br/>d<m>huile de girofle</m> ou <m>canelle</m></div></div><div id="p047r_2"><div data-layout="center"><h2><m>Huile dantimoine</m></h2>
Elle jaulnist bien fort mesmes l<m>argent</m> si tu le poses sur iceluy<br/>estant chaufe</div></div><div id="p047r_3"><div data-layout="center"><h2>Contre mal caducq ou vertige</h2>
Porte pendue au col de la racine de <m>pæonia</m> qui soict<br/>cuillie au descroissant de la lune</div></div><div id="p047r_4"><div data-layout="center"><h2>Creusets</h2>
Ceulx de <pl>bayonne</pl> qui semblent estre de <m>gres</m> sont meilleurs<br/>car ilz durent sans comparaison plus que les aultres Et pourcequilz<br/>ne sont gueres espes on gaste moings de <m>charbon</m> a la fonte de l<m>or</m><br/>& <m>argent</m> car ilz sont incontinent eschaufes Ilz ne supent pas tant<br/>l<m>argent</m> que les aultres & pour ceste occasion il ne sy trouve gueres<br/>de <m>laveures</m> Ilz ne sont pas aussy si subgects a se verser que les<br/>aultres qui ont le pied plat</div></div><div id="p047r_5"><div data-layout="center"><h2>Contre diarrhœe et dysentherie</h2>
Contre la diarrhœe il est tresbon duser de la conserve<br/>de <m>symphitum</m> aultrem<exp>ent</exp> <m>consolida maior</m> Et si cest contre<br/>la dissenterie tu peulx avecq cella frotter les temples le creulx<br/>des mains & la plante des pieds d<m>huile de cire</m> & en prendre<br/>une goutte ou deulx avecq une cuelleree de <m>bouillon</m> La racine<br/>de <m>consolida maior</m> pilee & mise entre des <del>pieces</del> coupeures en<br/>une piece de <m><al>boeuf</al></m> puys bouillie les reunist a ce quon dict</div></div></folio></body></html>
