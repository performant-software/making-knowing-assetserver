<!DOCTYPE html><html><head><meta charset="utf-8"/><title>tcn_p102v</title></head><body><folio layout="margin"><div id="p102v_1"><div data-layout="center"><h2>Paindre sur <m>cristal</m> ou <m>verre</m></h2>
Ils peignent sans traicts à <m>huile</m> si ce n'est aulx visaiges,<br/> ou ilz marquent le nez & la bouche en petit ouvraige avecq du<br/>noir, puys ilz font les touches & rehaulsements de blanc,<br/>aprés ilz couchent tout de <m>carnation</m>. Et quand aul fonds, ilz<br/>le font d'<m>azur d'<pl>Acre</pl></m> pour plus beau, ou de <m>laque</m> pour rouge<br/>plus tost faict, ou de <m>sang de <al>dragon</al></m> pour le plus beau.<br/>Mays il le fault coucher peu à peu affin qu'il se monstre uny<br/>& tout d'une couleur, & ainsy des aultres couleurs. Aprés<br/>ilz mectent dessoubs une foeille de <m>topasse</m> ou une d'<m>or</m><br/>ou d'<m>argent</m></div></div><div id="p102v_2"><div data-layout="center"><h2>Infusion d'<m>anthos</m> ou <m>rosmarin</m></h2>
Au mois d'aougst la fleur est mieulx cuicte & plus propre<br/>à fayre <m>huile</m>, prens en telle quantité qu'il te plaira,<br/>et la mects dans une bouteille bien <add>aprés</add> bouchée & laisse<br/>fanir à l'ombre là dedans un jour, puys mects y de<br/>la premiere substance de <m>vin</m> & la laisse reposer trois ou<br/>quattre jours. Et exprime aprés le tout dans un aultre<br/>vaisseau, & dans ceste mesme substance de <m>vin</m> mects y sept<br/>ou huict infusions de nouvelles fleurs. Aprés laisse au<br/>soleil la derniere infusion un moys. Aprés distille la<br/>par alenbic, et de ceste <m>eau</m> prens en ii  dans<br/>deulx ou trois cuillerées de <m>vin blanc</m>. Mays c'est pour<br/>les vieulx. <pn>Paul tiers</pn> en usoit.</div></div><div id="p102v_2"><div data-layout="center"><h2>Gect</h2>
L'<m>estain</m> vient mieulx estant tanvre & subtil qu'espés,<br/>pource que estant espés & en grand chaleur, il se ressere.<br/>Doncq si tu veulx mouler en <m>estaing</m> quelque piece espece,<br/>moule la seulem<exp>ent</exp> dun costé & cave d'un costé s'il est possible,<br/>en ceste sorte tu l'auras plus nette, et puys tu pourras<br/><m>souldre</m> deulx moictiés ensemble. Mays si tu es contrainct<br/>de le mouler espés, fais en la forme & moule force<br/>abrevouers aultour de la figure en ceste sorte.</div></div></folio></body></html>
