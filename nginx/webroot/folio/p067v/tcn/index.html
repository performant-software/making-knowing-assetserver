<!DOCTYPE html><html><head><meta charset="utf-8"/><title>tcn_p067v</title></head><body><folio layout="margin"><div id="p067v_1"><div data-layout="center"><h2>Limes</h2> 
Si elles ne sont trempées à pacquet, c’est en la façon<br/>descripte avecq <m>suye</m>, <m>sel</m>, & <m>vinaigre</m>, elles ne sont pas<br/>bonnes. Les <del>quarrés</del> grosses limes quarrées, de quoy les<br/><pro>sarruriers</pro> esbauchent leur besoigne, ne sont que de <m>fer<br/>doulx</m>, mays les limes doulces doibvent estre d'<m>acier</m>.<br/>Les <pro>fondeurs</pro> qui travaillent à reparer <m>letton</m> & <m>cuivre</m><br/>doibvent avoyr leurs limes <del>d</del> rudes, aultrement elles<br/>se chargeroient du <m>cuivre</m>, qui les uniroict & rendroit bien<br/>tost inutilles. Le <m>laicton</m>, qui est plus aigre, reçoit les<br/>limes plus doulces que le <m>cuivre</m>.</div> </div><div id="p067v_2"><div data-layout="center"><h2><m>Os de pied de <al>beuf</al> pour<lb>sable</m></h2> 
Estants bien bruslés par deulx fois & pulverisés, ilz<br/>moulent fort net en sable & ne veulent poinct estre recuits,<br/>ains seulem<exp>ent</exp> eschaufés avecq la flamme de la <m>paille</m>.<br/>Mays si tu en moules en noyau, donnes en la premiere<br/>couche simple & fort deliée avecq le <tl>pinceau</tl> & laisse<br/>seicher bien à l'aise. Aprés fortifie les couches<br/>suivantes de <m>bourre</m> meslée avecq ledict <m>sable d'os</m> destrempé.</div> <div data-layout="left-middle">C’est le sable le<br/>plus net qui se<br/>puisse trouver pour<br/>le <m>cuvyre</m>.</div> </div><div id="p067v_3"><div data-layout="center"><h2><m>Huiles d'essence</m></h2> 
L'<m>huile <add>de <pa>noix</pa></add></m> meslée avecq aultant de <m>tormentine</m> & distillée<br/>par l'<tl>alembic</tl> rend une essence plus blanche que l'<m>eau<br/>commune</m>. Mays elle n'ha poinct de corps & ne donne point<br/>de liaison aulx couleurs, qui s'emboivent incontinent, et puys<br/>laissent la couleur sans prise et s'effaçant. Elles, s'emboiva<exp>n</exp>t<br/>de ceste sorte, ne donneroient pas loisir de travailler et adoulcir<br/>non plus qu'à <m>destrempe</m>. Mays tu racoustres ce deffault,<br/>luy donnant un peu de corps avecq de la <m>tormentine</m>, non pas<br/>du tout si espés que pour vernir. Et ainsy tu pourras<br/>travail d'<m>azur d'esmail</m> & feras un parfaict <m>blanc de plomb</m>.<br/>Le <m>vernis de tourmentine</m> faict avecq de ceste <m>huile</m> est<br/>  sec dans une <ms><tmp>heure</tmp></ms>.</div></div></folio></body></html>
