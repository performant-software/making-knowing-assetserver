<!DOCTYPE html><html><head><meta charset="utf-8"/><title>tc_p080r</title></head><body><folio layout="margin"><div id="p080r_1"><div data-layout="center"><h2>Mortier</h2>
Ils en font de fine matiere & de fin <m>cuivre</m> qui soict capable<br/>de cinquante lb de <m>pouldre</m> en forme de barricot renforce<br/>Et ayant faict trou ras <del>de</del> terre au pied dune muraille<br/>avecq des birons Ils enchassent ledict mortier charge dans<br/>ce trou la gueule en hault Qui faict une grande bresche</div></div> <div id="p080r_2"><div data-layout="center"><h2><m>Stuc</m> blanc fort dur</h2>
<m>Cire blanche</m> <m>tormentine de <pl>venise</pl></m> <m>coquille doeuf</m> & <m>ceruse</m></div></div><div id="p080r_3"><div data-layout="center"><h2>Fontaines</h2>
Si tu veulx faire monter une <m>eau</m> plus haulte que sa source<br/>fais descendre un tuyau co<exp>mm</exp>e despuys a <del>b</del>Jusques a b. affin de luy<br/>donner sault <del>a leau</del> puys de B jusques <add>a C</add> fait remonter le tuyau<br/> qui nateigne pas du tout a la haulteur de la source qui test representee<br/>par ceste ligne couchee Puys fais encores descendre le tuyau<br/>de C.  jusques a D puys le remonte plus hault que la ligne<br/> qui demonstre la haulteur de la source Et fais ainsy consequem<exp>ment</exp><br/>jusques a ce que tu soys parvenu a la haulteur desiree Observa<exp>n</exp>t<br/>neantmoings que la longueur du tuyau descendant soit deulx fois<br/>plus longue que le tuyau montant Ce cornet aussy replye<br/>en soy mesme te demonstre une fontaine perpetuelle que tu peulx<br/>adapter dans quelque roche attirant leau duquel il est remply<br/>par le bout marque en supant & tirant lhaleine a soy Tu peulx<br/>aussy faire un tuyau de chantepleure en ceste sorte Affin que<br/>la longueur retroussee soict aussy longue que son tuyau droit &<br/>neantmoings ne descende pas si bas</div></div></folio></body></html>
