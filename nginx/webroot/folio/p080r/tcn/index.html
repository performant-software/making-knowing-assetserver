<!DOCTYPE html><html><head><meta charset="utf-8"/><title>tcn_p080r</title></head><body><folio layout="margin"><div id="p080r_1"><div data-layout="center"><h2>Mortier</h2>
Ils en font de fine matiere & de fin <m>cuivre</m> qui soict capable<br/>de cinquante lb de <m>pouldre</m> en forme de barricot renforcé,<br/>et ayant faict trou ras <del>de</del> terre au pied d’une muraille<br/>avecq des birons, ils enchassent ledict mortier chargé dans<br/>ce trou, la gueule en hault, qui faict une grande bresche.</div></div> <div id="p080r_2"><div data-layout="center"><h2><m>Stuc</m> blanc fort dur</h2>
<m>Cire blanche</m>, <m>tormentine de <pl>Venise</pl></m>, <m>coquille d’oeuf</m> & <m>ceruse</m>.</div></div><div id="p080r_3"><div data-layout="center"><h2>Fontaines</h2>
Si tu veulx faire monter une <m>eau</m> plus haulte que sa source,<br/>fais descendre un tuyau co<exp>mm</exp>e despuys A <del>B</del> jusques à B affin de luy<br/>donner sault <del>à l’eau</del>, puys de B jusques <add>à C</add> fait remonter le tuyau<br/> qui n’ateigne pas du tout à la haulteur de la source qui t’est representée<br/>par ceste ligne couchée, puys fais encores descendre le tuyau<br/>de C  jusques à D, puys le remonte plus hault que la ligne<br/> qui demonstre la haulteur de la source. Et fais ainsy consequem<exp>ment</exp><br/>jusques à ce que tu soys parvenu à la haulteur desirée, observa<exp>n</exp>t<br/>neantmoings que la longueur du tuyau descendant soit deulx fois<br/>plus longue que le tuyau montant. Ce cornet aussy replyé<br/>en soy mesme te demonstre une fontaine perpetuelle que tu peulx<br/>adapter dans quelque roche, attirant l’eau duquel il est remply<br/>par le bout marqué en supant & tirant l’haleine à soy. Tu peulx<br/>aussy faire un tuyau de chantepleure en ceste sorte, affin que<br/>la longueur retroussée soict aussy longue que son tuyau droit &<br/>neantmoings ne descende pas si bas.</div></div></folio></body></html>
