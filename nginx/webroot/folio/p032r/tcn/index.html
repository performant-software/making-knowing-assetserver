<!DOCTYPE html><html><head><meta charset="utf-8"/><title>tcn_p032r</title></head><body><folio layout="margin"><div id="p032r_1"><div data-layout="center"><h2>Corps de cuirasse</h2> 
Les lames haultes de l'espauliere du brassard sont<br/>co<exp>mm</exp>e chef d'oeuvre des <pro>maistres</pro> car il fault que ces pieces<br/>soient fort exactem<exp>ent</exp> vuidés & adjoustées affin que le mouvem<exp>ent</exp><br/>soict libre. Les corps de cuirasse doibvent estre fort<br/>uniment battus & menés avecq le <tl>marteau</tl>.</div> <div data-layout="center">Les morrions de <pl>Milan</pl> sont tous d'une piece & par ainsy<br/>meilleurs que ceulx qui sont de deulx.</div></div> <div id="p032r_2"><div data-layout="center"><h2><pro>Painctre</pro></h2> 
Aussi tost que les couleurs des tableaulx sont bien seiches,<br/>les <pl>Flamans</pl> les vernissent pource que elles ne se meurent<br/>point plus qu'elles sont & demeurent en cet estat.</div> <div data-layout="center">Celuy qui sçaict bien travailler à <m>destrempe</m> travaillera<br/>bien à <m>huile</m>. Mays au contraire celuy qui sçait bien<br/>travailler à <m>huile</m> ne travaillera pas à <m>destrempe</m>.</div></div>  <div id="032r_3"><div data-layout="center"><h2>Pour coucher l'<m>or</m> à destrempe</h2> 
Les <pro>scribes</pro> & <pro>painctres</pro> vulgaires font de la <m>batture</m>,<br/>c'est <m>colle de <pro>menusier</pro></m> destrempée en <m>eau</m> sur le foeu, mediocrem<exp>ent</exp><br/>claire, meslee de fort peu de <m>miel</m>, c'est à sçavoir quelques<br/><ms>gouttes</ms> pour faire griper. Et en forment des lettres ou<br/>ce qu'ilz veulent <m>dorer</m> avecq le <tl>pinceau</tl>, et bientost<br/>aprés couchent l'<m>or</m>, mays jamays ilz ne font leur<br/>ouvrage bien net, et s'il y a beaucoup de <m>miel</m>, cela ne<br/>seiche qu'à grand peine. Ceste couche se deffaict <env>à la pluye</env>.</div> <div data-layout="center">Aultres font mieulx. Ilz destrempent du <m>sucre candy</m><br/>en <m>eau</m> et le meslent avecq de la <m>sanguine</m>, qu'ilz appellent<br/><m>cocon</m>, fort brayé, y adjoustant un peu de <m>savon</m>. Cestuy<br/>se faict net & rend l'<m>or</m> beau si on en faict son assiette.</div></div></folio></body></html>
