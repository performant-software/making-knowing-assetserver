<!DOCTYPE html><html><head><meta charset="utf-8"/><title>tcn_p021v</title></head><body><folio layout="margin"><div><cont><id>p021r_2<div data-layout="center">Aultres posent deulx pals bien fichés en terre, de sorte<br/>que l’un soict <del>esgallem<exp>ent</exp></del> aussi distant du bort <del>et</del> <add>de la</add> gueule du<br/>canon que l’aultre, et par dessoubs ilz possent la regle<br/>susdicte. Puys, quand de nuict ilz veulent tirer, ilz poussent<br/>leur canon droict vers la reigle & font que le bord de la<br/>bouche se pose sur le bout de ladicte regle. Aprés ilz<br/>mesurent avecq une regle ou semblable chose coupée de<br/>mesure, despuys un pal jusques au costé du canon, & s’il<br/>en est trop prés ou trop loing, ilz l’adjustent & font ainsy<br/>du costé de l’aultre pal.</div></div><div id="p021v_1"><div data-layout="center"><h2>Pour desenclouer un canon</h2>
Aulcuns disent qu’on doibt oster la balle si le canon est chargé<br/>& donner feu par la bouche du canon. Mays il est à croire<br/>que le feu sortiroit plustost par là que d’aller chercher son<br/>yssue par sa lumiere acoustumée, qui est enclouée & contrainte.<br/>Le plus seur est que le <pro>canonier</pro>, qui volontiers est <pro>fondeur</pro>,<br/>coigne & rive bien le <m>clou</m> que les ennemys ont mis, et avecq un<br/>trepan fasse <del>au costé</del> une aultre lumiere au costé de celle qui<br/>a este enclouée, ce qui sera faict en une heure. Et si avecq le<br/>temps la violence de la <m>pouldre</m> faict derriver le <m>clou</m> dont<br/>la piece est enclouée, tu feras un ancrou à la seconde lumiere<br/>& y mettras un <m>clou</m> à vis bien justem<exp>ent</exp>, qui ne se deffera<br/>jamays. <del>M</del></div></div><div id="p021v_2"><div data-layout="center"><h2>Deffense d’une ville</h2>
Il n’y ha rien qui fasse plus d’execution à la deffence<br/>d’une bresche que les mortiers qui sont disposés aulx<br/>advenues des l’assault. Ilz portent beaucoup de munition.<br/><del>be</del> On les emplist de <m>cloux</m> de charrette, de gros dets<br/>d’<m>acier</m>, bouts de <m>chesne</m> & choses semblables. Et quand<br/>on sent les ennemys pres, on donne foeu à tous. Les<br/>grenades aussy, bien faictes et jectées à propos, font<br/>grand domaige. Et pour les empirer, on mect du <m>verre</m><br/>grossierem<exp>ent</exp> <del>pillem<exp>ent</exp></del> pillé, ou dans les molles ou dans le<br/>crusol, quand on les veult gecter, cela empire les blesseures.<br/>Il ne fault pas que les grenades soient si aigres. Mays<br/>il est bon qu’elles soient un peu alliées de la matiere des<br/>pieces affin que, tenant un peu coup plustost que se rompre,<br/>elles ayent plus de violence.</div></div></folio></body></html>
