<!DOCTYPE html><html><head><meta charset="utf-8"/><title>tc_p109r</title></head><body><folio layout="margin"><div id="p109r_1"><div data-layout="center"><h2>Esbaucher en <m>cire</m></h2>
Quand la <m>cire</m> est trop dure on y mesle de la <m>tourmentine</m> ou<br/>un peu de <m>beurre</m> qui <del>sont pl</del> rend la <m>cire</m> plus amiable Et est<br/>plus propre que le <m>suif</m> que les <pl>Italiens</pl> y mectent a cause quil<br/>fault souvent mectre les houtils en la bouche qui sont meilleurs<br/>de <m><pa>buys</pa></m> ou d<m>os de <al>cerf</al></m></div></div><div id="p109r_2"><div data-layout="center"> <h2><m>Cire</m> a mouler </h2>
Comme la <m>cire</m> est fondue ilz ont du <m>soufre</m> fondu dans<br/>une <tl>cuillere</tl> ou <tl>crusol</tl> & en versent dans la <m>cire</m> fondue Et<br/>le <m>soufre</m> allant au fonds ou demeurant par dessus il laisse<br/>& mesle seulem<exp>ent</exp> sa substance parmy la <m>cire</m> & la rend plus<br/>fusible en leschaufant desorte que layant moulee elle se<br/>fond dans le <tl>moule</tl> doulcem<exp>ent</exp> co<exp>mm</exp>e <m>beurre</m> sans y laisser aulcune<br/>pustule ou bouillon Sois aussy adverty de ne luy donner pas<br/>trop grand foeu.</div><div data-layout="left-top">Si</div></div> <div id="p109r_3"><div data-layout="center"><h2>Mouler <m>cire</m></h2>
Affin que ton <tl>moule</tl> grippe sans refuser en aulcun lieu sur<br/>une forme ou image de <m>cire</m> Il te la fault oindre d<m>huile</m><br/>Et destremper ton sable avecq de l<m>eau tiede</m> Car l<m>eau froide</m><br/>refuseroit dadvantage l<m>huile</m> & ne feroit pas bonne assiete<br/>sur icelle</div> <div data-layout="left-middle">Oings fort fort<br/>legerem<exp>ent</exp> d<m>huile</m><br/>si peu que quasi<br/>il ne paroisse<br/>point puys<br/>frotte d<m>eau de vye</m><br/>Apres destrempe<br/>ton sable d<m>eau<br/>tiede</m> affin quil<br/>ne refuse pas<br/>l<m>huile</m></div></div><div id="p109r_4"><div data-layout="center"> <h2><tl>Souflets</tl> de la <tl>forge</tl></h2>
Il est mieulx que par le portevent ils soient enchasser dans quelque<br/>bout de membreure <del>q</del> car ilz en sont plus asseures apres tu les<br/>peuls legerem<exp>ent</exp> asseurer par hault Il fault que les tuelles soient<br/>4 <ms><bp>doigts</bp></ms> sur la sole de la <tl>forge</tl></div></div><div id="p109r_5"><div data-layout="center"><h2><al>Serpents</al> a mouler</h2>
Quand tu les prends pour mouler sil est possible ne leur oste point<br/>les dents si tu as envye de les garder Car ayant les dents ostees<br/>il leur vient mal aulx gencives & en la gueule & ne peuvent plus<br/>manger Tu les peulx garder dans une <tl>barrique</tl> pleine de <m>son</m><br/>ou pour mieulx de <m>terre</m> <env>en lieu frais</env> ou dans une <tl>bouteille de<br/><m>verre</m></tl> Et leur donner quelque <al>grenoille</al> vive ou aultre animal<br/>vif car ilz ne mangent rien de mort Aussy ay je remarque que</div><cont></div></folio></body></html>
