<!DOCTYPE html><html><head><meta charset="utf-8"/><title>tc_p021r</title></head><body><folio layout="margin"><div id="p021r_1"><div data-layout="center"><h2><pro>Canonier</pro></h2>
Aulx petites pieces qui ne se chargent poinct avec <tl>lanterne</tl> on<br/>charge de <m>pouldre</m> jusques a lescusson qui se pose sur la piece avecq<br/>deue proportion</div><div data-layout="center">Pour poincter ung canon cest a dire prendre sa visee il fault plustost<br/>prendre la lumiere cest a dire viser par les costes que par le hault<br/>scavoir est au dessus du canon Car mirant par le dessus tu pourras<br/>bien trouver la ligne tendant a ton but Mays tu ne trouverois pas<br/>si le canon tend plus a un coste qua aultre Prens doncq ta lumiere<br/>par un coste puys par lautre & adjouste ta piece au poinct que tu<br/>mire Puys prens ta lumiere par le dessus de la culasse ce qui<br/>sera bien tost faict Apres fais a ta discretion baisser un peu<br/>ta piece Si tu es en distance de vraye portee pource que la force<br/>de la <m>pouldre</m> faict communem<exp>ent</exp> haulser Mays si tu estois<br/>esloigne plus que ta piece ne tire de poincte en blanc Il te fauldroit<br/>considerer que la poisanteur de la balle feroit baisser</div></div><div id="p021r_2"><div data-layout="center"><h2>Pour tirer de nuict dun canon</h2>
Aulcuns tiennent leurs pieces chargees <del>Et</del> de jour puys<br/>affin que le <pro>canonnier</pro> puysse tirer a la bresche ou peult estre<br/>les assaillants @ reparent Les assiegeants donnent une faulse<br/>alarme affin que les assieges iectent dans les fosses ou<br/>aultour de la bresche des <m>flambeaulx</m> & <m>foeus artificiels</m><br/>Ausquels le <pro>canonier</pro> mire Quelques fois par reverberation<br/>de <tl>mirouers</tl> ou de <tl>bocals</tl> pleins d<m>eau</m> les assaillans font<br/>lumiere a la bresche Le moyen que tu scais du cadran &<br/>ligne a <m>plomb</m> est bien fort bon Aultres font clouer avecq<br/>fortes <m>chevilles de fer</m> deulx ou trois rengs de tables sur la<br/>platteforme de <m>bois</m> faicte pour mectre le canon en batterie<br/>Et laissent des coches vuides par Ou les roues du canon<br/>puissent passer justem<exp>ent</exp> Et par ce moyen tu le poseras<br/>tousjours a <del>te</del> semblable <del>q</del> poinct quil ninclinera poinct<br/>dadva<exp>n</exp>taige a droicte qua la gaulche Et affin quil ne soit<br/>ne trop hault ne trop bas Quand tu tires de jour tu poses<br/>une <tl>regle</tl> bien fichee en terre qui vienne justem<exp>ent</exp> a toucher par<br/>bas le bort du canon apres quil est poincte & adjouste pour tirer</div><div data-layout="left-bottom">Si la platteforme<br/>les roues ou les<br/>coings se rompent<br/>ou desbauchent<br/>ceste invention nest<br/>pas de proffict</div></div></folio></body></html>
