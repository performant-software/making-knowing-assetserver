<!DOCTYPE html><html><head><meta charset="utf-8"/><title>tcn_p021r</title></head><body><folio layout="margin"><div id="p021r_1"><div data-layout="center"><h2><pro>Canonier</pro></h2>
Aulx petites pieces qui ne se chargent poinct avec <tl>lanterne</tl>, on<br/>charge de <m>pouldre</m> jusques à l'escusson, qui se pose sur la piece avecq<br/>deue proportion.</div><div data-layout="center">Pour poincter ung canon, c'est à dire prendre sa visée, il fault plustost<br/>prendre la lumiere, c'est à dire viser, par les costés que par le hault,<br/>sçavoir est au dessus du canon. Car mirant par le dessus tu pourras<br/>bien trouver la ligne tendant à ton but, mays tu ne trouverois pas<br/>si le canon tend plus à un costé qu'à aultre. Prens doncq ta lumiere<br/>par un costé puys par l'autre, & adjouste ta piece au poinct que tu<br/>mire. Puys prens ta lumiere par le dessus de la culasse, ce qui<br/>sera bien tost faict. Aprés fais à ta discretion baisser un peu<br/>ta piece si tu es en distance de vraye portée, pour ce que la force<br/>de la <m>pouldre</m> faict communem<exp>ent</exp> haulser. Mays si tu estois<br/>esloigné plus que ta piece ne tire de poincte en blanc, il te fauldroit<br/>considerer que la poisanteur de la balle feroit baisser.</div></div><div id="p021r_2"><div data-layout="center"><h2>Pour tirer de nuict d'un canon</h2>
Aulcuns tiennent leurs pieces chargées <del>Et</del> de jour. Puys,<br/>affin que le <pro>canonnier</pro> puysse tirer à la bresche où peult estre<br/>les assaill<corr>is</corr> reparent, les assiegeants donnent une faulse<br/>alarme affin que les assiegés jectent dans les fossés ou<br/>aultour de la bresche des <m>flambeaulx</m> & <m>foeus artificiels</m>,<br/>ausquels le <pro>canonier</pro> mire. Quelques fois par reverberation<br/>de mirouers ou de <tl>bocals</tl> pleins d<m>eau</m>, les assaillans font<br/>lumiere à la bresche. Le moyen que tu sçais du cadran &<br/>ligne à <m>plomb</m> est bien fort bon. Aultres font clouer avecq<br/>fortes chevilles de <m>fer</m> deulx ou trois rengs de tables sur la<br/>platteforme de <m>bois</m> faicte pour mectre le canon en batterie.<br/>Et laissent des coches vuides par où les roues du canon<br/>puissent passer justem<exp>ent</exp>. Et par ce moyen tu le poseras<br/>tousjours à <del>te</del> semblable <del>q</del> poinct qu'il n'inclinera poinct<br/>dadva<exp>n</exp>taige à droicte qu'à la gaulche. Et affin qu'il ne soit<br/>ne trop hault ne trop bas, quand tu tires de jour tu poses<br/>une <tl>regle</tl> bien fichée en terre qui vienne justem<exp>ent</exp> à toucher par<br/>bas le bort du canon aprés qu'il est poincté, & adjouste pour tirer.</div><div data-layout="left-bottom">Si la platteforme,<br/>les roues ou les<br/>coings se rompent<br/>ou desbauchent,<br/>ceste invention n'est<br/>pas de proffict.</div></div></folio></body></html>
